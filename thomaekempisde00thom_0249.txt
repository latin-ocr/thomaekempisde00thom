cfflus'rl LIB. lv, CAP. 12. 13. 233

millibus, in quo complacuit animae meae habitare
omnibus diebus vitae suae. Vere tu pacificus meus,
in quo pax summa et requies vera, extra quem labor
et dolor et infinita miseria. Vere tu e s D e us
absconditus, et consilium tuum non est cum im-
piis, sed cum humilibus et simplicibus sermo tuus.
Ο quam suavis est, Domine, spiritus tuus ‚ qui ut dul-
cedinem tuam in filios demonstrares, pane suavissimo
de coelo descendente illos reficere dignaris! Vere
non est alia natio tam grandis, quae ha·
beat deos appropinquantes sibi, sicut tu
D eus n o ster ade s universis fidelibus tuis, quibus
ob quotidianum solatium et cor erigendum in eoelum
te tribuis ad edendum et fruendum.

3. Quae est enim alia gens tam inclyta, sieut
plebs Christiana‘} Aut quae creatura sub coelo tam
dilecta, ut anima devota, ad quam ingreditur Deus,
ut pascat eam earne sua gloriosa? Ο ineffabilis
gratia, o admirabilis dignatio , o amor immensus ho-
mini singulariter impensus! Sed quid retribuam,
Domino pro gratia ista, pro caritate tam eximia&
Non est aliud, quod gratius donare queam, quam
ut cor meum Deo meo totaliter tribuam, et intime
conjungam. Tunc exsultabunt omnia interiora mea,
cum perfecte fuerit unita Deo anima mea. Tunc
dicet mihi: Si tu vis esse mecum, ego volo esse
tecum. Et ego respondebo ilii: Dignare, Domine,

2. Jes. 45, 15. neuter. 4, 7.

