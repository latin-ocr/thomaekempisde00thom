CHRISTI LIB. 1. CAP. 22. 39

4. Ο insani et infideles corde, qui tam profunde
in terrenis jacent, ut nihil nisi carnalia sapiant! Sed
miseri adhuc in fine graviter sentient, quam vile et
nihilum erat quod amaverunt. Sancti autem Dei et
omnes devoti amici Christi non attenderunt, quae
carni placuerunt, nec quae in hoc tempore floruerunt,
sed tota spes eorum ct intentio ad aeterna bona
anhelabat. Ferebatur totum desiderium eorum sur-
sum ad mansura et invisibilia, ne amore visibilium
traherentur ad infima. Noli, frater, amittere con-
fidentiam proficiendi ad spiritualia, adhuc habes
tempus et horam.

5. Quare vis procrastinare propositum tuum?
Surge et in instanti incipe, et dic: Nunc tempus est
faciendi, nunc tempus est pugnandi, nunc aptum
tempus est emendandi. Quando male habes et tri-
bularis ‚ tunc tempus est promerendi. Ο p ο rt e t t e
transire p er ignem et aquam, antequam
venias in refri g erium. Nisi tibi vim feceris,
vitium non superabis. Quamdiu istud fragile corpus
gerimus , sine peccato esse non possumus ‚ nec sine
taedio et dolore vivere. Libenter haberemus ab
omni miseria quietem3 sed quia per peccatum perdi-
dimus innocentiam, amisimus etiam veram beatitu-
dinem. Ideo oportet nos tenere patientiam et Dei
exspectare misericordiam , d o n e c tr an s e at ini-
qui ta s haec et mortalitas absorbeatur a vita.

6. Ο quanta fragilitas humana, quae semper prona

5. Psalm. 65, 11 (66, 12). psalm. 56 (57), 2.

