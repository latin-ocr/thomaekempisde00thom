CHRISTI LIB. 111. CAP. 29. 30. 135

auxilium neque utile consilium, sed neque durabile
remedium. Sed jam resumto spiritu post tempesta-
tem reconvalesce in luce miserationum mearum: quia
prope sum, (dicit Dominus‚) ut restaurem universa
non solum integre, sed et abundanter ac cumulate.

2. Numquid mihi quidquam est difficile, aut ero
similis dicenti et non facienti‘} Ubi est fides tua?
Sta firmiter et perseveranter. Esto longanimis et
vir fortis; veniet tibi consolatio in tempore su0. Ex-
specta me, exspecta: veniam et curabo te. Tentatio
est, quae te vexat, et formido vana, quae te exterret.
Quid importat sollicitudo de futuris contingentibus,
nisi ut tristitiam super tristitiam habeas‘} suf f i ci t
diei malitia sua. Vanum est et inutile de futu-
ris eonturbari vel gratulari, quae forte nunquam
evenient.

3. Sed humanum est hujusmodi imaginationibus
illudi, et parvi adhuc animi signum tam leviter trahi
a suggestione inimici. Ipse enim non curat, utrum
veris an falsis illudat et decipiat3 utrum praesentium
amore aut futurorum formidine prosternat. Non er-
go turbetur cor tuum neque formidet. Crede in me
et in misericordia mea habeto fiduciam. Quando tu
putas te elongatum a me, saepe sum propinquior.
Quando tu aestimas paene totum perditum, tunc sae-
pe majus merendi instat lucrum. Non est totum per-
ditum, quando res accidit in contrarium. Non debes
judicare secundum praesens sentire, nec sic gravitati

2. Matth. 6, 34.

