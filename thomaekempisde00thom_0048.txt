32 DE IMITATIONE

CAPUT XX.

De arnore solitudinis et silentii.

1. Quaere aptum tempus vacandi tibi et de benc· 1
ficiis Dei frequenter cogita. Relinque curiosa. Ta—
les perlege materias, quae compunctionem magis ¹
praestant, quam occupationem. Si te subtraxeris a
superfluis locutionibus et otiosis circuitionibus nec
non anovitatibus et rumoribus audiendis, invenies .
tempus sufficiens et aptum pro bonis meditationibus
insistendi& Maximi Sanctorum humana consortia,
ubi poterant, vitabant, et Deo in secreto servire
eligebant.

2. Dixit quidam: Quoties inter homines
fui, minor homo redii. Hoc saepius experi-
mur, quando diu confabulamur. Facilius est omnino
tacere, quam verbo non excedere. Facilius est domi
latere, quam foris se posse sufficienter custodire.
Qui igitur intendit ad interiora et spiritualia per-
venire, oportet eum cum Jesu a turba declinare.
Nemo secure apparet, nisi qui libenter latet. Nemo
secure loquitur, nisi qui libenter tacet. Nemo se-
cure praeest, nisi qui libenter subest. Nemo secure
praecipit, nisi qui bene obedire didicit.

3. Nemo secure gaudet, nisibenae conscientiae
in se testimonium habeat. Semper tamen Sancto-

 

2. Sententia est apud Senecam ep. 7. sed aliis verbis.

