CHRISTI LIB. 111. CAP. 7. 95

pristinae inopiae suae et casti timoris Domini, qui
timet gratiam oblatam amittere. Nec etiam satis
virtuose sapit, qui tempore adversitatis et cujusque
gravitatis nimis desperate se gerit et minus fidenter
de me, quam oportet, recogitat ac sentit.

4. Qui tempore pacis nimis securus esse voluerit,
saepe tempore belli nimis dejectus et formidolosus
reperietur. Si scires semper humilis et modicus in
te permanere, nec non spiritum tuum bene moderare
et regere, non incideres tam cito in periculum et of-
fensam. Consilium bonum est, ut fervoris spiritu
concepto mediteris, quid futurum sit abscedente lu-
mine. Quod dum contigerit, recogita, et denuo lu-
cem posse reverti, quam ad cautelam tibi, mihi autem
ad gloriam ad tempus subtraxi.

5. Utilior est saepe talis probatio, quam si semper
prospera pro tua haberes voluntate. Nam merita
non sunt ex hoc existimanda, si quis plures visiones
aut consolationes habeat, vel si peritus sit in scri-
pturis aut in altiori ponatur gradu3 sed si vera fuerit
humilitate fundatus> et divina caritate repletus3 si
Dei honorem pure et integre semper quaerat3 si se
ipsum nihil reputet et in veritate despiciat, atque ab
aliis etiam despici et humiliari magis gaudeat, quam
honorari.

