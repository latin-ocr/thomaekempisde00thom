CHRISTI Lm. Ι. CAP. 13. 21

'lignus ex toto , dum illi non resistitur in principio„
'Et quanto diutius ad resistendum quis torpuerit, tan-
to in se quotidie debilior fit et hostis contra eum
potentior.

6. Quidam in principio conversionis suae gra-
viores tentationes patiuntur, quidam autem in fine.
Quidam vero quasi per totam vitam suam male
habent. Nonnulli satis leniter tentantur secundum
divinae ordinationis sapientiam et aequitatem, quae
statum et merita hominum pensat et cuneta ad electo-
rum suorum salutem praeordinat.

7. Ideo nou debemus desperare, cum tentamur,
sed eo ferventius Deum exorare, quatenus nos in
omni tribulatione dignetur adjuvare: qui utique se-
cundum dietum Pauli talem faciet eum tenta-
tione proventum, ut possimus sustinere.
Humiliemus ergo animas nostras sub manu Dei in
omni tentatione et tribulatione, quia humiles spiritu
salvabit et exaltabit.

8. ln tentationibus et tribulationibus probatur
homo,quantum profecit, et ibi majus meritum exsistit,
et virtus melius patescit. Nee magnum est, si homo
devotus sit et fervidus, cum gravitatem non sentit3
sed si tempore adversitatis patienter se sustinet,
spes magni profectus erit. Quidam a magnis tenta-
tionibus custodiuntur et in parvis quotidianis saepe
vincuntur, ut humiliatinunquam de se ipsis in magnis

confidant, qui in tam modieis infirmantur.

7. 1 Cor. 10,13.

