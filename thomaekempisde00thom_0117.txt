CHRISTI LIB. 111. CAP. 10.11. 101

CAPUT XI.

Quod desideria cordis examinanda sunt et
moderanda.

1. Fili, oportet te adhuc multa addiscere, quae
necdum bene didicisti.

2. Quae sunt haec, Domine‘}

3. Ut desiderium tuum ponas totaliter secundum
beneplacitum meum, et tui ipsius amator non sis, sed
meae voluntatis cupidus aemulator. Desideria te
saepe accendunt et vehementer impellunt3 sed con-
sidera, an propter honorem meum ‚ an propter tuum
commodum magis movearis. Si ego sum in caussa,
bene contentus eris, quomodocunque ordinaver03 si
autem de proprio quaesitu aliquid latet, ecce hoc est,
quod te impedit et gravat.

4. Cave ergo, ne nimium innitaris super desiderio
praeconcepto, me non consulto, ne forte postea poe-
niteat aut displiceat, quod primo placuit et quasi pro
meliore zelasti. Non enim omnis affectio, quae vi-
detur bona, statim est sequenda3 sed neque omnis
contraria affectio ad primum fugienda. Expedit in-
terdum refrenatione uti ‚ etiam in bonis studiis et de-
sideriis, ne per importunitatem mentis distractionem
incurras, ne aliis per indisciplinationem scandalum
generes, vel etiam per resistentiam aliorum subito
turberis et corruas.

