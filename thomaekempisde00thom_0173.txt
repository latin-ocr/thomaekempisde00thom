CHRISTI Lux. 111. CAP. 43. 44. 157

CAP UT XLIV.

De non attrahendo sibi res exteriores.

1. Fili, in multis oportet te esse inscium et aesti-
mare tanquam mortuum super terram et cui totus
mundus crucifixus sit. Multa etiam oportet surda
aure pertransire, et quae tuae pacis sunt, magis cogi-
tare. Utilius est oeulos a rebus displicentibus aver-
tere et unicuique suum sentire relinquere, quam con-
tentiosis sermonibus deservire. Si bene steteris cum
Deo et ejus judicium adspexeris, facilius te victum
portabis.

2. Ο Domine, quousque venimus? Ecce damnum
defletur temporale; pro modico quaestu laboratur et
curritur, et spirituale detrimentum in oblivionem
transit et vix sero reditur. Quod parum vel nihil
prodest, attenditur, et quod summe necessarium est,
negligenter praeteritur: quia totus homo ad externa.
defluit, et nisi cito resipiscat, libens in exterioribus

jacet.

