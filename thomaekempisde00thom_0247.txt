,ς

CHRISTI LIB. IV. CAP. 12. 231

beat ad retribuendum beneficiis ejus, nisi se humi-
liando et ei regratiando. Fac, quod in te est, et di-
ligenter facito, non ex consuetudine, non ex necessi-
tate, sed cum timore et reverentia et affectu accipe
corpus dilecti Domini Dei tui, dignantis ad te ve-
nire. Ego sum qui vocavi, ego jussi fieri3 ego sup-
plebo, quod tibi deest: veni, et suscipe me.

3. Cum gratiam devotionis tribuo, gratias age
Deo tuo, non quia dignus es, sed quia tui misertus
sum. Sinon habes, sed magis aridum te sentis , in·
siste orationi,ingemisce et pulsa3 necdesistas,donec

*merearis micam aut guttam gratiae salutaris accipe-

re. Tu mei indiges, non ego tui indigeo. Nec tu
me sanctificare venis, sed ego te sanctificare et me-
liorare venio. Tu venis, ut ex me sanctificeris et
mihi uniaris3 ut novam gratiam recipias ‚ et de novo
ad emendationem accendaris. Noli negligere hanc
gratiam, sed praepara cum omni diligentia cortuum
et introduc ad te dilectum tuum.

4. Oportet autem, ut non solum te praepares ad
devotionem ante communionem, sed ut etiam te sol-
licite conserves in ea post sacramenti perceptionem.
Nec minor custodia post exigitur, quam devota
praeparatio prius. Nam bona postmodum custodia
optima iterum est praeparatio ad majorem gratiam
consequendam. Ex eo quippe valde indispositus
quis redditur, si statim fuerit nimis effusus ad ex-
teriora solatia. Cave a multiloquio, mane in se-
creto et fruere Deo tuo; ipsum enim habes, quem
totus mundus tibi auferre non potest. Ego sum,

