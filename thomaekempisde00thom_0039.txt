CHRISTI LIB. 1. CAP. 14.15. 23

CAPUT XV.

De operibus ex caritate factis.

1. Pro nulla re mundi et pro nullius hominis di-
lectione aliquod malum est faciendum3 sed pro utili-
tate tamen indigentis opus bonum libere aliquando
intermittendum est, aut etiam pro meliori mutandum.
Hoc enim facto opus bonum non destruitur, sed in
melius commutatur. Sine caritate opus externum
nihil prodest3 quidquid autem ex caritate agitur,
quantumcunque etiam parvum sit et despectum, to-
tum efficitur fructuosum. Magis siquidem Deus
pensat, ex quanto quis agit, quam opus quod facit.

2. Multum facit, qui multum diligit. Multum
facit, qui rem bene facit. Bene facit, qui communi-
tati magis , quam suae voluntati servit. Saepe vide-
tur esse caritas, et est magis carnalitas, quia natu-
ralis inclinatio , propria voluntas , spes retributionis,
affectus commoditatis raro abesse volunt.

3. Qui veram et perfectam caritatem habet, in
nulla re se ipsum quaerit, sed Dei solummodo glo-
riam in omnibus fieridesiderat. Nulli etiam invidet,
quia nullum privatum gaudium amat3 nee in se ipso
vult gaudere, sed in Deo super omnia bona optat
beatificari. Nemini aliquid boni attribuit, sed to·
taliter ad Deum refert, a quo fontaliter omnia pro·
cedunt, in quo finaliter omnes Sancti fruibiliter re-

