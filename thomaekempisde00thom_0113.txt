CHRISTI LIB. 111. CAP. 8. 9. 97

facis mecum supra meritum omne, et supra id quod
audeo sperare vel rogare.

4. Benedictus sis, Deus meus, quia, licet ego
omnibus bonis sim indignus, tua tamen nobilitas et
infinita bonitas nunquam cessat benefacere etiam
ingratis et longe a te aversis. Converte nos ad te,
ut simus grati, humiles et devoti, quia salus nostra
tu es, virtus et fortitudo nostra.

CAPUT IX.

Quod omnia ad Deum, sicat ad finem ultimum,
sunt referenda.

1. Fili, ego debeo esse finis tuus supremus et ul-
timatus, si vere desideras esse beatus. Ex hac in-
tentione purificabitur affectus tuus, saepius ad se
ipsum et ad creaturas male incurvatus. Nam si te
ipsum in aliquo quaeris, statim in te deficis et arescis.
Omnia ergo ad me principaliter referas, quia ego
sum, qui onmia dedi. Sic singula considera sicut ex
summo bono manantia3 et ideo ad me, tanquam ad
suam originem, cuncta sunt reducenda.

2. Ex me pusillus et magnus, pauper et dives,
tanquam ex fonte vivo, aquam vivam hauriunt, et qui

mihi sponte et libere deserviunt, gratiam pro gratia
G

