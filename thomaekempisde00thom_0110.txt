94 DE IMITATIONE

ditatem seu anxietatem mentis, quam sentis , te
totaliter negligas.

2. Multi enim sunt, qui, cum non bene eis succes· ,
serit, statim impatientes fiunt aut desides. No n
enim semper est in potestate hominis via ejus,
sedDei est dare et consolari, quando vult et quantum
vult et cui vult, sicut sibi placuerit, et non amplius.
Quidam incauti propter devotionis gratiam se ipsos
destruxerunt, quia plus agere voluerunt, quam potue-
runt, non pensantes suae parvitatis mensuram, sed
magis cordis affectum sequentes, quam rationis judi·
cium. Et quia majora praesumserunt, quam Deo
placitum fuit, idcirco gratiam cito perdiderunt. Fa-
cti sunt inopes et viles relicti, qui in eoelum posue*
runt nidum sibi , ut humiliati et depauperati discant
non in alis suis volare, sed sub pennis meis sperare.
Qui adhuc novi sunt et imperiti in via Domini, nisi
consilio discretorum se regant, faciliter decipi pos-
sunt et elidi.

3. Quod si suum sentire magis sequi, quam aliis
exercitatis crederevolunt‚ erit eis periculosus exitus,
si tamen retrahi a proprio conceptu noluerint. Raro
sibi ipsis sapientes ab aliis regi humiliter patiuntur.
Melius est sapere modicum cum humilitate et parva
intelligentia, quam magni scientiarum thesauri cum
vana complacentia. Melius est tibi minus habere,
quam multum unde posses superbire. Non satis dis-
crete agit, qui se totum laetitiae tradit, obliviscens

2. Jerem. 10, 23.

