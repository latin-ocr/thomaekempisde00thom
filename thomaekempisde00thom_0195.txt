CHRISTI LlB. 111. CAP. 53. 179

magis cavere, quam a se ipso. Si temet ipsum per-
fecte viceris, cetera facilius subjugabis. Perfecta
victoria est, de semet ipso triumphare. Qui enim se-
met ipsum subjectum tenet, ut sensualitas rationi et
ratio in cunctis obediat mihi, hic vere victor est sui
et dominus mundi.

3. Si ad hunc apicem scandere gliscis, oportet vi-
riliter incipere et securim ad radicem ponere, ut
evellas et destruas occultam inordinatam inclinatio-
nem ad te ipsum et ad omne privatum et materiale
bonum. Ex hoc vitio, quod homo semet ipsum nimis
inordinate diligit, paene totum pendet, quidquid ra·
dicaliter vincendum est: quo devicto et subacto ma-
lo pax magna et tranquillitas erit continuo. Sed
quia pauci sibi ipsis perfecte mori laborant, nec
plene extra se tendunt, propterea in se implicati re«
manent nec supra se in spiritu elevari possunt. Qui
autem libere mecum ambulare desiderat, necesse
est, ut omnes pravas et inordinatas affectiones suas
mortificet, atque nulli creaturae privato amore con-
cupiscentes: inhaereat.

dom-’—

M2

