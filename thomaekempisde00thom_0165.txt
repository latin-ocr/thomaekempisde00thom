CHRISTI LIB. 111. CAP. 37. 38. 39. 149

bene serviendum, prout ordinata sunt a Deo et insti-
tuta a summo opifice, qui nil inordinatum in sua re-
liquit creatura.

2. Si etiam in omni eventu stas, non in apparentia
externa nec oculo carnali lustras visa vel audita, sed
mox in qualibet caussa intras cum Moyse in taber-
naculum ad consulendum Dominum: audies nonnun-
quam divinum responsum et redies instructus de
multis praesentibus et futuris. Semper enim Moyses
recursum habuit ad tabernaculum pro dubiis et quae-
stionibus solvendis, fugitque ad orationis adjutorium
pro periculis et improbitatibus hominum sublevandis.
Sic et tu confugere debes in cordis tui secretarium,
divinum intentius implorando suffragium. Propter-
ea namque J osue et filii Israel a Gabaonitis leguntur
decepti, quia os Domini prius non interrogaverunt,
sed nimium creduli dulcibus sermonibus falsa pietate
delusi sunt.

C AP U T XXXIX.-

Quod homo non sit importunus in negotiis.

1. Fili, committe mihi semper caussam tuam,
ego bene disponam in tempore suo. Exspecta ordi-
nationem meam, et senties inde profectum.

