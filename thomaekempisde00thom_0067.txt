CHRISTI Lm. 1. CAP. 25. 51

si nunquam indigeres comedere nec bibere nec dor-
mire, sed semperposses Deum laudare et solummodo
spiritualibus studiis vacare3 tunc multo felicior esses
quam modo, cum carni ex qualicunque necessitate
servis. Utinam non essent istae necessitates, sed
solum spirituales animae refectiones, quas heu! satis
raro degustamus.

10. Quando homo ad hoc pervenit, quod de nulla
creatura consolationem suam quaerit, tunc eiDeus
primo perfecte sapere incipit3 tunc etiam bene con-
tentus de omni eventu rerum erit. Tunc nec pro
magno laetabitur nec pro modico contristabitur, sed
ponit se integre et fiducialiter inDeo, qui est ei omnia
in omnibus3 cui nihil utique perit nec moritur, sed
omnia ei vivunt et ad nutum incunctanter deserviunt.

11. Memento semper finis et quia perditum non
redit tempus. Sine sollicitudine et diligentia nun-
quam acquires virtutes. Si incipis tepescere, incipies
male habere. Si autem dederis te ad fervorem, in-
venies magnam pacem et senties leviorem laborem,
propter Dei gratiam et virtutis amorem. Homo fer-
vidus et diligens ad omnia est paratus. MaJOr labor
est resistere vitiis et passionibus, quam corporalibus
insudare laboribus. Qui parvos non vitat defectus,
paulatim labitur ad maj0res. Gaudebis semper ve-
spere, si diem expendas fructuose. Vigila super te
ipsum, excita te ipsum, admone te ipsum 3 et quidquid
de aliis sit, non negligas te ipsum. Tantum proficies,
quantum tibi ipsi vim intuleris. Amen.

a

*ogo-.â€”

D2

