CHRISTI ΙΛΒ. lv. CAP. 4. 5. 213

CAPUT V.

De dignitate sacramenti et statu sacerdotali.

Vox D1LEc'r1.

1. Si haberes angelicam puritatem et sancti Jo-
annis Baptistae sanctitatem: non esses dignus hoc
sacramentum accipere nec tractare. Nou enim hoc
meritis debetur hominum, quod homo consecret et
tractet Christi sacramentum, et sumat in cibum panem
Angelorum. Grande mysterium et magna dignitas
sacerdotum, quibus datum est, quod Angelis non est
concessum. Soli namque sacerdotes rite in ecclesia
ordinati potestatem habent celebrandi et corpus
Christi consecrandi. Sacerdos quidem minister est
Dei, utens verbo Dei per jussionem et institutionem
Dei3 Deus autem ibi principalis est auctor et invisi-
bilis operator, cui subest omne quod voluerit, etparet
omne quod jusserit.

2. Plus ergo credere debes Deo omnipotenti in
hoc excellentlssimo sacramento, quam proprio sen-
sui aut alicui signo visibili; ideoque cum timore et
reverentia ad hoc opus est accedendum. Attende
tibi, et vide cujus ministerium tibi traditum est per
impositionem manus episcopi. Ecce, sacerdos factus
es et ad celebrandum consecratus3 vide nunc, ut fide-
liter et devote in suo tempore Deo sacrificium offeras..

