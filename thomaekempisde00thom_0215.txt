DE ΙΜΙΤ. CHRIST. LIB. IV. CAP. 1. 199

CAPUT Ι.

l
C'am quanta reverentia Christus sit suscipiendus.

Vox D1sc1pnr1.

1. Haec sunt verba tua, Christe, veritas aeterna,
quamvis non uno tempore prolata nec uno in loco
conscripta. Quia ergo tua sunt et vera, gratanter
mihi et fideliter cuncta sunt accipienda. Tua sunt, et
tu ea protulisti3 et mea quoque sunt, quia pro salute
mea ea edidisti. Libenter suscipio ea ex ore tuo,
ut arctius inserantur cordi meo. Excitant me verba
tantae pietatis, plena dulcedinis et dilectionis3 sed
terrent me delicta propria, et ad capienda tanta my-
steria me reverberat impura conscientia. Provocat
me dulcedo verborum tuorum , sed onerat multitudo
vitiorum.

2. Jubes, ut fiducialiter ad te accedam, si tecum
velim habere partem, et ut immortalitatis accipiam
alimoniam, si aeternam cupiam obtinere vitam et
gloriam. Venite, inquis, ad me omnes qui
laboratis et onerati estis, et ego reficiam
vo s. Ο dulce et amicabile verbum in aure peccato-
ris, quod tu, Domine Deus meus ‚ egenum et paupe-
rem invitas ad communionem tui sanctissimi corporis.

2. matth. 11, 28.

