CHRISTI Lm. 1. CAP. 9.10. 15

CAPUT Χ.

De cavenda superfluitate verborum.

1. Caveas tumultum hominum, quantum potes;
multum enim impedit tractatus saecularium gestorum,
etiamsi simplici intentione proferantur. Cito enim
inquinamur vanitate et captivamur. Vellem me
pluries tacuisse et inter homines non fuisse. Sed
quare tam libenter loquimur et invicem fabulamur,
cum tamen raro sine laesione conscientiae ad silen-
tium redimus'} Ideo tam libenter loquimur, quia per
mutuas locutiones ab invicem consolari quaerimus,
et cor diversis cogitationibus fatigatum optamus
relevare. Et multum libenter de his, quae multum
diligimus vel cupimus, vel quae nobis contraria sen-
timus, libet loqui et cogitare.

2. Sed proh dolor! saepe inaniter et frustra.
Nam haec exterior consolatio interioris et divinae
consolationis non modicum detrimentum est. Ideo
vigilandum est et orandum, ne temp us otiose transeat.
Si loqui licet et expedit, quae aedificatoria sunt lo·
quere. Malus usus et negligentia profectus nostri
multum facit ad incustodiam oris nostri. Juvat
tamen non parum ad profectum spiritualem devota
spiritualium rerum collatio,maxime ubi pares animo
et spiritu in Deo sibi sociantur.

ψ

