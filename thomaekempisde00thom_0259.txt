CHRISTI [ΑΒ. IV. CAP. 18. 243

3. Quidam graviter tentantur de fide et sacramen-
to; sed non est hoc ipsis imputandum, sed potius ini-
mico. Noli curare‚noli disputare cum cogitationibus
tuis, nec ad immissas a diabolo dubitationes respon-
de, sed crede verbis Dei, crede Sanctis ejus et Pro-
phetis ‚ et fugiet a te nequam inimicus. Saepe mul-
tum prodest, quod talia sustinet Dei servus. Nam
infideles et peccatores non tentat, quos secure jam
possidet3 fideles autem devotos variis modis tentat
et vexat.

4. Perge ergo cum simplici et indubitata fide, et
cum supplici reverentia ad sacramentum accede. Et
quidquid intelligere non vales, Deo omnipotenti se-
cure committe. Non fallit te Deus; fallitur, qui sibi
ipsi nimium credit. GraditurDeus cum simplicibus,
revelat se humilibus, dat intellectum parvulis, aperit
sensum puris mentibus et abscondit gratiam curiosis
et superbis. Ratio humana debilis est et falli potest,
fide‘s autem vera falli non potest.

5. Omnis ratio et naturalis investigatio fidem se-
qui debet, non praecedere nec infringere. Nam fides
et amor ibi maxime praecellunt, et occultis modis in
hoc sanctissimo et superexcellentissimo sacramento
operantur. Deus aeternus et immensus infinitaeque
potentiae facit magna et inscrutabilia in coelo et in
terra, nec est investigatio mirabilium operum ejus.
Si talia essent operaDei‚ ut facile ab humana ratione
caperentur, non essent mirabilia nec ineffabilia di·
cenda.

ffl‘ffl·

