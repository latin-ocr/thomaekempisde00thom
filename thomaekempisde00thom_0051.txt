CHRISTI LIB. Ι. CAP. 20. 21. 35

Dimitte ‘vana vanis3 tu autem intende illis ‚ quae tibi
praecepit Deus. Claude super te ostium tuum et
voca ad te Jesum, dilectum tuum. Mane eum eo in
cella, quia non invenies alibi tantam pacem. Si non
exisses nee quidquam de rumoribus audisses , melius
in bona pace permansisses. Ex quo nova delectat
aliquando audire, oportet te exinde turbationem cor·
dis tolerare.

CAPUT XXI·

De compunctione cordis.

1. Si vis aliquid proficere , conserva te in timore

Dei et noli esse nimis liber, sed sub disciplina cohibe
omnes sensus tuos nee ineptae te tradas laetitiae.
Da te ad cordis compunctionem, et invenies devotio-
nem. Compunctio multa bona aperit, quae disso-
lutio cito perdere consuevit. Mirum est, quod homo
potest unquam perfecte in hac vita laetari, qui suum
exilium et tam multa pericula animae suae considerat
et pensat. ’

2. Propter levitatem cordis et negligentiam de-
fectuum nostrorum non sentimus animae nostrae do-
lores3 sed saepe vane ridemus, quando merito flere
deberemus. Non est vera libertas nec bona laetitia,

nisi in timore Dei cum bona conscientia. Felix, qui
C 2

