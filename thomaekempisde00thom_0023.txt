CHRISTI [ΛΒ. Ι. CAP. 2. 3. 7

cultis et obscuris rebus, de quibus nec arguemur in
judicio, quia ignoravimus? Grandis insipientia, quod
neglectis utilibus et necessariis ultro intendimus cu-
riosis et damnosis. Oculos habentes non videmus.
2. Et quid curae nobis de generibus et speciebus'}
Cui aeternum verbum loquitur, a multis opinionibus
expeditur. Ex uno verbo omnia, et unum loquun-
tur omnia; et hoc est principium, quod et loquitur
’ nobis. Nemo sine illo intelligit aut recte judicat.
Cui omnia unum sunt, et omnia ad unum trahit et
omnia in uno videt3 potest stabilis corde esse et in
Deo pacificus permanere. Ο veritas Deus, fac me
unum tecum in caritate perpetua. Taedet me saepe
multa legere et audire: in te est totum quod volo et
desidero. Taceant omnes doctores, sileant univer-
sae creaturae in conspectu tuo ε tumihi loquere solus.
3. Quanto aliquis magis sibi unitus et interius
simplificatus fuerit, tanto plura et altiora sine labore
intelligit, quia desuper lumen intelligentiae accipit.
Purus, simplex et stabilis spiritus in multis op eribus
non dissipatur, quia omnia ad Dei honorem operatur
et in se otiosus ab omni propria exquisitione esse
. nititur. Quis te magis impedit et molestat, quam
tua immortificata affectio cordis& Bonus et devotus
homo opera sua prius intus disponit, quae foris agere
debet; nec illa trahunt eum ad desideria vitiosae
inclinationis, sed ipse inflectit ea ad arbitrium rectae
rationis. Quis habet fortius certamen, quam qui
nititur vincere se ipsum‘} Et hoc deberet esse nego-
tium nostrum: vincere videlicet se ipsum, et quotidie

