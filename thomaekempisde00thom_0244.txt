228 DE IMITATIONE

omnia sanctissimum corpus tuum pro singulari ‘re-
medio et refugio.

4. Duo namque mihi necessariapermaxime sentio
in hac vita, sine quibus mihi importabilis foret ista
miserabilis vita; in carcere corporis hujus detentus
duobus me egere fateor, ciboscilicet et lumine. De-
disti itaque mihi infirmo sacrum corpus tuum ad re-

fectionem mentis et corporis, et posuisti lu cern am
pedibus meis verbum tuum. Sine his duobus
bene vivere non possem3 nani verbum Dei, lux ani·

ι mae meae, et sacramentum tuum panis vitae. H aec
possunt etiam dici mensae duae, hinc et inde in ga-
zophylacio sanctae ccclesiae positae. Una mensa
est sacri altaris, habens panem sanctum, id est, cor-
pus Christi pretiosum: altera est divinae legis, con-
tinens doctrinam sanctam, erudiens fidem rectam et
firmiter usque ad interiora velaminis, ubi sunt sancta
sanctorum, perducens. Gratias tibi, Domine Jesu,
lux lucis aeternae, pro doctrinae sacrae mensa, quam
nobis per servos tuos prophetas et apostolos alios-
que doctores ministrasti.

5. Gratias tibi, creator ac redemtor hominum, qui
ad declarandam toti mundo caritatem tuam coenam
parasti magnam, in qua non agnum typicum, sed
tuum sanctissimum corpus et sanguinem proposuisti
manducandum, laetificans omnes fideles convivio sa-
cro et calice inebrians salutari, in quo sunt omnes1

4. Psatm. 118 (119), ωε.

