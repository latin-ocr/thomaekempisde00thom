156 DE 1MlTAT10NE'

Veniet tempus, quando apparebit magister magistro-
rum Christus, Dominus angelorum, cunctorum audi-
turus lectiones, hoc est, singulorum examinaturus
conscientias. Et tunc scrutabitur Jerusalem
in lucernis, et manifesta erunt abscondita te-
n ebrarum, tacebuntque argumenta linguarum.

3. Ego sum, qui humilem in puncto elevo mentem,
ut plures aeternae veritatis capiat rationes, quam si
quis decem annis studuisset in scholis. Ego doceo
sine strepitu verborum, sine confusione opinionum,
sine fastu honoris, sine pugnatione argumentorum.
Ego sum, qui doceo terrena despicere, praesentia fa-
stidire, aeterna quaerere, aeterna sapere, honores
fugere, scandala sufferre , omnem spemin me pone-
re, extra me nil cupere et super omnia me ardenter
amare.

4. Nam quidam amando me intime didicit divina
et loquebatur mirabilia. Plus profecit in relinquendo
omnia, quam in studendo subtilia. Sed aliis loquor
communia, aliis specialia3 aliquibus in signis et figu-
ris dulciter appareo, quibusdam vero in multo lumine
revelo mysteria. Una vox librorum, sed non omnes
aeque informat: quia intus sum doctorveritatis, scru-
tator cordis, cogitationum intellector, actionum pro-
motor, distribuens singulis, sicut dignum judicavero.

Α 2. Zeph. 1, 12. 1Cor. 4, 5.

“ooo—-

