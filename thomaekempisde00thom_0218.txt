202 DE IMITATIONE

Si tanta agebatur tunc devotio ac divinae laudis ex*
stitit recordatio coram arca testamenti, quanta nunc
mihi et omni populo Christiano habenda est reveren-
tia et devotio in praesentia sacramenti, in sumtione
excellentissimi corporis Christi.

9. Currunt multi ad diversa loca pro visitandis
reliquiis Sanctorum, et mirantur auditis gestis eo-
rum3 ampla aedificia templorum inspiciunt, et oseu-
lantur sericis et auro involuta sacra ossa ipsorum.
Et ecce, tu praesens es hic apud me in altari, Deus
meus, Sanctus Sanctorum, creator hominum et domi-
nus Angelorum. Saepe in talibus· videndis curiositas
est hominum et novitas invisorum, et modicus repor-
tatur emendationis fructus, maxime ubi est tam levis
sine vera contritione discursus. Hic autem in sacra-
mento altaris totus praesens es, Deus meus, homo
Christus Jesus: ubi et copiosus percipitur aeternae
salutis fructus, quotiescunque fueris digne ac devote
susceptus. Ad istud vero non trahit levitas aliqua
nec curiositas aut sensualitas, sed firma fides, devota
spes et sincera caritas.

10. Ο invisibilis conditor mundi Deus, quam mi-
rabiliter agis nobiscum, quam suaviter et gratiose
cum electis tuis disponis, quibus temet ipsum in sa-
cramento sumendum proponis! Hoc namque omnem
intellectum superat3 hoc specialiter devotorum corda
trahit et accendit affectum. Ipsi enim veri fideles tui,
qui totam vitam suam ad emendationem disponunt,
ex hoc dignissimo sacramento magnam devotionis
gratiam et virtutis amorem frequenter recipiunt.

