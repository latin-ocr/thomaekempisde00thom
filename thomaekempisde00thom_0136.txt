§20 DE IMITATIONE

quodam modo incarceratus et compedibus gravatus,
donec luce praesentiae tuae me reficias ac libertati
dones vultumque amicabilem demonstres.

5. Quaerant alii pro te aliud, quodcunque libue-
rit: mihi aliud interim nil placet nec placebit, nisi tu,
Deus meus, spes mea, salus aeterna. Non reticebo
nec deprecari cessabo, donec gratia tua revertatur
mihique tu intus loquaris.

6. Ecce adsum. Ecce ego ad te, quia vocasti me.
Lacrymae tuae et desiderium animae tuae, humiliatio -
tua et contritio cordis inclinaverunt me et adduxe-
runt ad te.

7. Et dixi: Domine, vocavite et desideravi frui
te, paratus omnia respuere propter te. Tu enim
prior excitasti me ‚ ut quaererem te. Sis ergo bene-
dictus, Domine, qui fecisti hanc bonitatem cum servo
tuo secundum multitudinem misericordiae tuae.
Quid habet ultra dicere servus tuus coram te, nisi ut
humiliet se valde ante te, memor semper propriae
iniquitatis et vilitatis? Non enim est similis tui in
cunctis mirabilibus coeli et terrae. Sunt opera tua
bona vaide, judicia vera, et providentia tua reguntur
universa. Laus ergo tibi et gloria, o Patris Sapien-
tia: te laudet et benedicat os meum, anima-mea et
cuncta creata simul.

-αδξον-

