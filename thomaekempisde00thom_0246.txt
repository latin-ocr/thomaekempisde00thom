230 DF: 1MlTAT10NE

CAPUT XII.

Quod magna diligentia se debeat communicatu-
rus Christo praeparare.

Vox D1LEc'r1.

1. Ego sum puritatis amator et dator omnis san-
ctitatis. Ego cor purum quaero â€š et ibi est locus re-
quietionis meae. Para mihi coenaculum grande stra-
tum, et faciam apud te Pascha cum discipulis meis.
Si vis, ut veniam ad te et apud te maneam , exp urga
vetus fermentum et munda cordis tui habitacu-
lum. Exclude totum saeculum et omnem vitiorum
tumultum3 sede tanquam passer solitarius in tecto,
et cogita excessus tuos in amaritudine animae tuae.
Omnis namque amans suo dilecto amatori optimum
et pulcherrimum praeparat locum, quia in hoc cogno-
scitur affectus suscipientis dilectum.

2. Scito tamen, te non posse satisfacere huic
praeparationi ex merito tuae actionis, etiamsi per
integrum annum te praeparares et nihil aliud in men-
te haberes. Sed ex sola pietate et gratia mea per-
mitteris ad mensam meam accedere3 ac si mendicus
ad prandium vocaretur divitis, et ille nihil aliud ha-

* 1. Para mihi sqq- cf. Luc. 22, 11.12. 1 Cor. 5, 7.

