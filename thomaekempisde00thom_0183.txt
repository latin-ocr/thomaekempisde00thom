CHRISTI [ΑΒ. ΠΙ. ΟΑΡ. 48. 49. 167

6. Unde tu, veritas, aperte dixisti: ubi enim
est thesaurus tuus, ibi est et cor tuum.
Si coelum diligo ‚ libenter de coelestibus penso. Si
mundum amo, mundi felicitatibus congaudeo et de
adversitatibus ejus tristor. Si carnem diligo, quae
carnis sunt saepe imaginor. Si spiritum amo, de
spiritualibus cogitare delector. Quaecunque enim
diligo ‚ de his libenter loquor et audio ‚ atque talium
imagines mecum ad domum reporto. Sed beatus
ille homo , qui propter te, Domine, omnibus creatu-
ris licentiam abeundi tribuit, qui naturae vim facit,
et concupiscentias carnis fervore spiritus crucifigit:
ut serenata conscientia puram tibi orationem offerat,
dignusque sit angelicis interesse choris, omnibus
terrenis foris et intus exclusis.

CAPUT XLIX.

De ,desiderio aeternae vitae, et quanta sint
certantibus bona promissa.

1- Fili, cum tibi desiderium aeternae beatitudinis

desuper infundi sentis et de tabernaculo corporis ex·
ire concupiscis, ut claritatem meam sine vicissitudi-

6. matth. 6, 21.

