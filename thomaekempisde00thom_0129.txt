CHRISTI LIB. 111. CAP. 17.18.19. 113

tuo et Sanctorum tuorum vestigiis infirmis tolerabi-
lior; sed et multo magis consolatoria, quam olim in
lege veteri fuerat, cum porta co eli clausa persisteret3
et obscurior etiam via ad coelum videbatur, quando
tam pauci regnum coelorum quaerere curabant. Sed
neque, qui tunc justi erant et salvandi, ante passio-
nem tuam et sacrae mortis debitum coeleste regnum
poterant introire.

3. Ο quantas tibi gratias teneor referre, quod
viam rectam et bonam dignatus es mihi et cunctis fi-
delibus ad aeternum regnum tuum ostendere! Nam
vita tua via nostra, et per sanctam patientiam ambu-
lamus ad te, qui es corona nostra. Nisi tu nos-prae-
cessisses et docuisses ‚ quis sequi curaret& Heu,
quanti longe retroque manerent, nisi tua praeclara
exempla inspicerent! Ecce, adhuc tepescimus audi-
tis tot signis tuis et doctrinis; quid fieret, si tantum
lumen ad sequendum te non haberemus}

CAPUT XIX.

De tolerantia injuriarum, et quis verus patiens
probetur.

1· Quid est quod loqueris, fili‘ss Cessa conqueri

considerata mea et aliorum Sanctorum passione.
H

