175 DE IMITATIONE

CAPUT LII.

Quod homo non reputet se consolatione dignum,
sed magis verberibus ream.

1· Domine, non sum dignus consolatione tua
nec aliqua spirituali visitatione, et ideo juste meeum
agis, quando me inope-m et desolatum relinquis. Si
enim ad instar maris lacrymas fundere possem, ad-
huc consolatione tua dignus non essem. Unde nihil
dignus sum, quam flagellari et puniri, quia graviter
et saepe te offendi et in multis valde deliqui. Ergo
vera pensata ratione, nec minima sum dignus conso-
latione. Sed tu, clemens et misericors Deus, qui
non vis perire opera tua, ad ostendendum divitias
bonitatis tuae in vasa misericordiae, etiam praeter
omne proprium meritum dignaris consolari servum
tuum supra humanum modum. Tuae enim consola-
tiones non sunt sicut humanae confabulationes.

2. Quid egi, Domine, ut mihi conferres aliquam ·
coelestem consolationem& Ego nihil boni me egisse
recolo, sed semper ad vitia pronum et ad emendatio-
nem pigrum fuisse. Verum est et negare non pos-
sum. Si aliter dicerem , tu stares contra me, et non
esset qui defenderet. Quid merui pro peccatis meis,
nisi infernum et ignem aeternum‘} In veritate oon⁷
fiteor, quoniam dignus sum omni ludibrio et contem
tu, nec decet me inter tuos devotos commemorari.

