138 DE IMITATIONE

2. Ad hoc magna requiritur gratia, quae animam
levet et supra semet ipsam rapiat. Et nisi homo fit
in spiritu elevatus et ab omnibus creaturis liberatus
ac Deo totus unitus, quidquid scit, quidquid etiam
habet, non est magni ponderis. Diu parvus erit et
infra jacebit, qui aliquid magnum aestimat, nisi so-
lum unum, immensum, aeternum bonum. Nam quid-
quid Deus non est, nihil est et pro nihilo computari
debet. Est magna differentia, sapientia illuminati et
devoti viri et scientia literati atque studiosi clerici„
Multo nobilior est illa doctrina, quae desursum ex
divina influentia manat, quam quae laboriose huma-
no acquiritur ingenio.

3. Plures reperiuntur contemplationem desidera·
re, sed quae ad eam requiruntur, non student exer· Ξ
cere. Est et magnum impedimentum , quia in signis Ι
et sensibilibus rebus statur etparum deperfecta mor· ¹
tificatione habetur. Nescio quid est et quo spiritu
ducimur, et quid praetendimus, qui spirituales dici
videmur: quod tantum laborem et ampliorem sollici-
tudinem pro transitoriis et vilibus agimus, et de in-
· terior-ibus nostris vix aut raro plene recollectis sen-
sibus cogitamus.

4. Proh dolor! statim post modicam recollectio-
nem foras erumpimus nec opera nostra districta exa-
minatione trutinamus. Ubi jacent affectus nostri, non
attendimus, et quam impura sint omnia, non deplora-
mus. Omnis quippe caro corruperat viam

4. Genes· 6, 12.

