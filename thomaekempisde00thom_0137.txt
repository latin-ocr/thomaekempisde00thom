CHRISTI LlB. 111. CAP. 21.22. 121

CAPUT XXII.

De recordatione multiplicium beneficiorum Dei.

1- Aperi, Domine, cor meum in lege tua et in
praeceptis tuis doce me ambulare. Da mihi intelli-
gere voluntatem tuam et cum magna reverentia ac
diligenti consideratione beneficia tua tam in generali
quam in speciali memorari, ut digne tibi exhinc va-
leam gratias referre. Verum scio et confiteor, nec
pro minimo puncto me posse debitas gratiarum laudes
persolvere. Minor ego sum omnibus bonis mihi
praestitis, et cum tuam nobilitatem attendo, deficit
prae magnitudine illius spiritus meus.

2. Omnia, quae in anima habemus et corpore, et
quaecunque exterius vel interius, naturaliter vel
supernaturaliter possidemus , tua sunt beneficia et te
beneficum, pium ac bonum commendant, a quo bona
cuncta accepimus. Etsi alius plura, alius pauciora
accepit, omnia tamen tua sunt, et sinete nec minimum
potest haberi. Ille, qui majora accepit, non potest
merito suo gloriari neque super alios extolli nec mi-
nori insultare: quia ille major et melior, qui sibi
minus adscribit et in regratiando humilior est atque
devotior. Et qui omnibus viliorem se existimat et
indigniorem se judicat, aptior est ad percipienda
majora.

3. Qui autem pauciora accepit, contristari non

