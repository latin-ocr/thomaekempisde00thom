128 DE IMITATIONE

aliquid magni te reputes aut specialiter dilectum ex-
istimes, si in magna fueris devotione atque dulcedine:
quia in istis non cognoscitur verus amator virtutis,
nec in istis consistit profectus et perfectio hominis.

4. In quo ergo, Domine‘}

5. In offerendo te ex toto corde tuo voluntati di-
vinae, non quaerendo, quae tua sunt, nec in parvo
necin magno, necin tempore nec in aeternitate, ita
ut una aequali facie in gratiarum actione permaneas
inter prospera et contraria, omnia aequa lance pen· ⁷
sando. Si fueris tam fortis et longanimis in spe ‚ ut
subtracta interiori consolatione etiam ad ampliora
sustinenda cor tuum praeparaveris, nec te justifica-
veris , quasi haec tantaque pati non deberes ‚ sed me
in omnibus dispositionibus justificaveris et sanctum
laudaveris: tunc in vera et recta via pacis ambulas,
et spes indubitata erit, quod rursus in jubilo faciem
meam sis visurus. Quod si ad plenum tui ipsius con-
temtum perveneris , scito quod tunc abundantia
pacis perfrueris secundum possibilitatem tui in-
colatus.

