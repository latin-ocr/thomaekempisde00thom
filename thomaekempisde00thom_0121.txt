CHRISTI LIB. 111. CAP. 1213. 105

tui ipsius contemtum, si vis praevalere adversus εἰη-.
nem et sanguinem. Quia adhuc nimis inordinate te
diligis, ideo plene te resignare aliorum voluntati
trepidas.

2. Sed quid magnum, si tu, qui pulvis es et nihil
propter Deum te homini subdis, quando ego omni-
potens et altissimus, qui cuncta creavi ex nihilo , me
homini propter te humiliter subjeci? Factus sum
omnium humillimus et infimus, ut tuam superbiam
mea humilitate vinceres. Disce obtemperare, pulvis.
Disce te humiliare, terra et limus, et sub omnium pe-
dibus incurvare. Disce voluntates tuas frangere et
ad omnem subJectionem te dare.

3. Exardesce contra te, nec patiaris tumorem in
te vivere, sed ita subJectum et parvulum te exhibe,
ut omnes super te ambulare possint et sicut lutum
platearum conculcare. Quid habes, homo inanis,
conqueri? Quid, sordide peccator, potes contradi-
cere exprobrantibus tibi, qui toties Deum offendisti
et infernum multoties meruisti‘t Sed pepercit tibi
oculus meus, quia pretiosa fuit anima tua in conspe-
ctu meo, ut cognosceres dilectionem meam et gratus
semper beneficiis meis existeres, et ut ad veram sub-
jectionem et humilitatem te jugiter dares patienter-
que proprium contemtum ferres.

