130 DE ΙΜῘΤΑΤΙΟΝΕ

mundi consolationibus suavissimam Spiritus tui un-
ctionem, et pro carnali amore tui nominis infunde
amorem.

4. Ecce cibus, potus, vestis ac cetera utensilia
ad corporis sustentaculum pertinentia ferventi spiri-
tui sunt onerosa. Tribue, talibus fomentis temperate
uti, non desiderio nimio implicari. Abjicere omnia
non licet, quia natura sustentanda estg requirere
autem superflua et quae magis delectant, lex sancta
prohibet: nam alias caro adversus spiritum inso-
lesceret. Inter haec, quaes0, manus tua me regat et ’-
doceat, ne quid nimium fiat

CAPUT XXVII.

Quod privatus amor a summo beno maxime
retardat.

1. Fili, oportet te dare totum pro toto et nihil
tui ipsius esse. Scito, quod amor tui ipsius magis
nocet tibi, quam aliqua res mundi. Secundum amo-
rem et affectum, quem geris, quaelibet res plus vel
minus adhaeret. Si fuerit amor tuus purus, simplex
et bene ordinatus, eris sine captivitate rerum. Noli
concupiscere, quod non licet habere3 noli habere,
quod te potest impedire et libertate interiori privare·

