CHRISTI LIB. 111. CAP. 5. 89

deranda semper perfectiora excitat. Amor vult esse
sursum nec ullis infimis rebus retineri. Amor vult
esse liber et ab omni mundana affectione alienus, ne
internus ejus impediatur adspectus; ne per aliquod
commodum temporale implicationes sustineat aut
per incommodum succumbat. Nihil dulcius est amo-
re, nihil fortius , nihil altius, nihil latius , nihil jucun-
dius, nihilplenius nec melius in coelo etin terra, quia
amor ex Deo natus est, nec potest, nisi in Deo, super
omnia creata quiescere.

4. Amans volat, currit et laetatur {liber est et non
tenetur. Dat omnia pro omnibus et habet omnia in
omnibus, quia in uno summo super omnia quiescit,
ex quo omne bonum fluit et procedit. Non respicit
ad dona, sed ad donantem se convertit super omnia
bona. Amor modum saepe nescit, sed super omnem
modum fervescit. Amor onus non sentit, labores non
reputat3 plus affectat, quam valet3 de impossibilitate
non caussatur, quia cuncta sibi posse et licere arbitra-
tur. Valet igitur ad omnia et multa implet et effectui
mancipat, ubi non amans deficit et jacet.

5. Amor vigilat et dormiens non dormitat. Fati-
gatus non lassatur, arctatus non coarctatur, territus
non conturbatur3 sed sicut vivax flamma et ardens
facula sursum erumpit secureque pertransit. Si quis
amat, novit quid haec vox clamet; magnus clamor in
auribus Dei est ipse ardens affectus animae, quae di-
cit: Deus, amormeus; tu totus meus, et ego totus tuus.

6. Dilata me in amore, ut discam interiori cordis
ore degustare , quam suave sit amare et in amore

