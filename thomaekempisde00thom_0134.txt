118 DE IMITATIONE

CAPUT XXI.

Quod in Deo snper omnia bona et dona
requiescendum est.

1. Super omnia et in omnibus requiesces , anima
mea, in Domino semper, quia ipse Sanctorum aeter·
na requies. Da mihi, dulcissime et amantissime
Jesu, in te super omnem creaturam requiescere, super 2
omnem salu-tem et pulchritudinem, super omnem glo-
riam et honorem, super omnem potentiam et dignita-
tem, super omnem scientiam et subtilitatem, super
omnes divitias et artes, super omnem laetitiam et ex-
sultationem, super omnem famam et laudem, super
omnem suavitatem et consolationem, super omnem .
spem et promissionem , super omne meritum et desi-
derium, super omnia dona et munera, quae potes dare
et infundere, super omne gaudium et jubilationem,
quam potest mens capere et sentire, denique super
Angelos et Archangelos et super omnem exercitum
coeli, super omnia visibilia et invisibilia et super
omne, quod tu Deus meus non es.

2. Quia tu, Domine Deus meus, super omnia opti-
mus es, tu solus altissimus, tu solus potentissimus,
tu solus sufficientissimus et plenissimus, tu solus
suavissimus et solatiosissimus‚ tu solus pulcherrimus
et amantissimus, tu solus nobilissimus et gloriosissi-
mus super omnia: in quo cuncta bona simul et per-
fecte sunt et semper fuerunt et erunt. Atque ideo

