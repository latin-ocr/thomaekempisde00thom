CHRISTI LIB. lv. CAP. 15. 237

deris nec hoc vel illud pro tuo libitu seu velle quae-
sim-is, sed integre te in ipso posueris: unitum te in-
venies et pacatum, quia nil ita bene sapiet et placebit,
sicut beneplacitum divinae voluntatis. Quisquis er—
go intentionem suam simplici corde sursum ad Deum
levaverit, seque ab omni inordinato amore seu displi-
centia cujuslibet rei creatae evacuaverit, aptissimus
gratiae percipiendae ac dignus devotionis munere
erit. Dat enim Dominus ibi benedictionem suam, ubi
vasa vacua invenerit. Et quanto perfectius infimis
quis renunciat et magis sibi ipsi per contemtum sui
moritur, tanto gratia celerius venit, copiosius intrat
et altius liberum cor elevat.

4. Tunc videbit et affluet et mirabitur et dilatabi-
tur cor ejus in ipso, quia manus Domini cum eo et
ipse se posuit totaliter in manu ejus usque in saecu-
lum. Ecce, sic benedicitur homo, qui quaerit Deum
in toto corde suo nec invanum accipit animam suam.
Hicin accipiendo sacram eucharistiam magnam pro-
meretur divinae unionis gratiam, quia non respicit
’ ad propriam devotionem et consolationem, sed super
omnem devotionem et consolationem adDei gloriam

et honorem.

