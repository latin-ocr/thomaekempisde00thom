CHRISTI an. 111. CAP. 50. â€™173

potius, quam homines, ad consolandum requiram.
Didici etiam ex hoc inscrutabile judicium tuum ex-
pavescere, qui affligis justum cum impio, sed non sine
aequitate et justitia.

5. Gratias tibi ago, quia non pepercisti malis
meis, sed attrivisti me verberibus amaris, infligens
dolores et immittens angustias foris et intus. Non
est, qui me consoletur, ex omnibus, quae sub coelo
sunt, nisi tu Domine Deus meus, coelestis medicus
animarum, qui percutis et sanas, deducis
ad inferos et reducis. Disciplina tua super
me, et virga tua ipsa me docebit.

6. Ecce, Pater dilecte, in manibus tuis sum ego,
sub virga correctionis tuae me inclino. Percute
dorsum meum et collum meum, ut incurvem ad vo-
luntatem tuam tortuositatem meam. Fac me pium
et humilem discipulum, sicut bene facere consue-
visti, ut ambulem ad omnem nutum tuum. Tibi me
et omnia mea ad corrigendum commend03 melius
est hic corripi, quam in futuro. Tu scis omnia et
singula, et nil te latet in humana conscientia. Ante-
quam fiant, nosti ventura, ,et non opus est tibi, ut
quis te doceat aut admoneat de his, quae geruntur in
terra. Tu scis, quid expedit ad profectum meum, et
quantum deservit tribulatio ad rubiginem vitiorum
purgandam. Fac mecum desideratum beneplacitum
tuum, et ne despicias peccaminosam vitam meam,
nulli melius nec clarius, quam tibi soli notam.

5. Tob. 13, 2.

