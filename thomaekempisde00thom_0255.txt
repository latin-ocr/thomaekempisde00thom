CHRISTI LIB. lv. CAP. 16. 17. 239

potus meus, amor meus et gaudium meum, dulcedo
mea et totum bonum meum.

3. Utinam me totaliter ex tua praesentia accen·
das, comburas et in te transmutas, ut unus tecum
efficiar spiritus per gratiam internae unionis et lique·
factionem ardentis amoris! N e patiaris me jejunum
et aridum a te recedere, sed operare mecum miseri·
corditer, sicut saepius operatus es cum sanctis tuis
mirabiliter. Quid mirum, si totus ex te ignescerem
et in me ipso deficerem, cum tu sis ignis semper ar-
dens et nunquam deficiens, amor corda purificans et
intellectum illuminans}

CAPUT XVII.

De ardenti amore et vehementi affectu suscipiendi
Christum.

Vox DISCIPULI.

1. Cum summa devotione et ardenti amore ‚ cum
toto cordis affectu et fervore desidero te, Domine,
suscipere, quemadmodum multi Sancti et devotae
personaein communicando te desideraverunt, qui
tibi maxime in sanctitate vitae placuerunt et in ar-
dentissima devotione fuerunt. O Deus meus, amor

