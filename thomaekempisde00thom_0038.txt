22 DE IMITATIONE

CAPUT XIV.

De temerario judicio vitando.

1. Ad te ipsum oculos reflecte et aliorum facta
caveas judicare. In judicando alios homo frustra
laborat, saepius errat et leviter peccat3 se ipsum ve-
ro judicando et discutiendo semper fructuose labo-
rat. Sicut nobis res cordi est, sic de ea frequenter
judicamus3 nam verum judicium propter privatum·
amorem faciliter perdimus. Si Deus semper esset
pura intentio nostri desiderii, non tam faciliter tur-
baremur pro resistentia sensus nostri.

2. Sed saepe aliquid ab intra latet vel etiam ab
extra concurrit, quod nos etiam pariter trahit. Multi
occulte se ipsos quaerunt in rebus, quas agunt, et
nesciunt. Videntur etiam in bona pace stare , quan-
do res pro eorum velle fiunt et sentire3 si autem
aliter fit quam cupiunt, cito moventur et tristes fiunt.
Propter diversitatem sensuum et opinionum satis
frequentur oriuntur dissensiones inter amicos et ci-
ves, inter religiosos et devotos.

3. Antiqua consuetudo difficulter relinquitur, et
ultra proprium videre nemo libenter ducitur. Si
rationi tuae magis inniteris vel industriae , quam vir-
tuti subjectivae J esu Christi, raro et tarde eris homo
illuminatus: quia Deus vult nos sibi perfecte subjici
et omnem rationem per inflammatum amorem trans-
scandere.

ψ

