74 *ΒΕ ΙΜΙΤΑΤΙΟΝΕ

CA PUT XII.

De regia via sanctae crucis.

1. Durus multis videtur hic sermo ε Ab n e ga
temet ipsum, tolle crucem tuam, et s e-
qu er e J esum. Sed multo durius erit, audire illud
extremum verbum: Dis ce dite a me, male dicti,
in ignem aeternum. Qui enim modo libenter*
audiunt et sequuntur verbum crucis, tunc non time->
bunt ab auditione aeternae damnationis. Hoc si-
gnum crucis erit in coelo , cum Dominus ad judican-
dum venerit. Tunc omnes servi crucis, qui se Cruci-
fixo conformaverunt in vita, accedent ad Christum
judicem cum magna fiducia.

2. Quid igitur times tollere crucem, per quam itur
ad regnum'} In cruce salus, in cruce vita, in cruce
protectio ab hostibus3 in cruce infusio supernae sua-
vitatis, in cruce robur mentis, in cruce gaudium spiri-
tus ; in cruce summa virtutis, in cruce perfectio sancti-
tatis. Non est'salus animae, nec spes aeternae vitae,
nisi in cruce. Tolle ergo crucem tuam, et sequere
Jesum, et ibis in vitam aeternam. Praecessit ille ba-
julans sibi crucem et mortuus est pro te in cruce, ut
et tu tuam portes crucem et mori affectes in cruce.
Quia si commortuus fueris, etiam cum illo pariter vi-
ves3 et si socius fueris poenae, eris et gloriae.

1. Matth. 16, 24. lb. 25, 41.

