CHRISTI [ΑΒ. 111. CAP. 33. 34. 143

et qui carnem sapiunt, quia ibi plurima vanitas et hic
mors invenitur. Qui autem te per contemtum mun-
danorum et carnis mortificationem sequuntur, vere
sapientes esse cognoscuntur, quia de vanitate ad ve-
ritatem, de carne ad spiritum transferuntur. Istis
sapit Deus, et quidquid boni invenitur in creaturis,
totum ad laudem referunt sui conditoris. Dissimilis
tamen et multum dissimilis sapor creatoris et crea-
turae, aeternitatis et temporis , lucis increatae et lu-
cis illuminatae.

3. O lux perpetua, cuncta creata transscendens
lumina, fulgura coruscationem de sublimi penetran-
tem omnia cordis mei intima. Purifica, laetifica,
clarifica et vivifica spiritum meum cum suis potentiis
ad inhaerendum tibi jubilosis excessibus. O quando
veniet haec beata et desiderabilis hora, ut tua me
saties praesentia et sis mihi omnia in omnibus2
Quamdiu hoc datum non fuerit, nec plenum gaudium
erit. Adhuc, proh dolor! vivit in me vetus hom03
non esttotus crucifixus, non estperfecte mortuus3 ad·
huc concupiscit fortiter contra spiritum, bella movet
intestina nec regnum animae patitur esse quietum.

4. Sed tu, qui dominaris potestati maris et motum
fluctuum ejus mitigas, exsurge, adjuva me. Dissipa
gentes, quae bella volunt3 contere eas in virtute tua.
Ostende, quaeso, magnalia tua, et glorificetur dextera

tua, quia non est spes alia nec refugium mihi, nisi in
te, Domine Deus meus.

“ooo——

