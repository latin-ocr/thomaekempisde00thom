CHRISTI LIB. 111. CAP. 22. 23. 123

libenter velit esse minimus, sicut aliquis optaret esse
maximus, et ita pacificus et contentus in novissimo,
sicut in loco primo â€š atque ita libenter despicabilis et
abjectus, nullius quoque nominis et famae, sicut ce-
teris honorabilior et major in mundo. Nam volun-
tas tua et amor honoris tui onmia excedere debet,
et plus eum consolari magisque placere, quam omnia
beneficia sibi data vel danda.

C APUT XXIII.

De quatuor magnam importantibus pacem.

1. Fili, nunc docebo te viam pacis et verae li-
bertatis.

2. Fac, Domine, quod dicis, quia hoc mihi gratum
est audire.

3. Stude, fili, alterius potius facere voluntatem,
quam tuam. Elige semper minus, quam plus habere.
Quaere semp er inferiorem locum et omnibus subesse.
Opta semper et ora, ut voluntas Dei integre in te fiat.
Ecce, talis homo ingreditur fines pacis et quietis.

4. Domine, sermo tuus iste brevis multum in se
continet perfectiouis. Parvus est dictu, sed plenus
sensu et uber in fructu. Nam si posset a me fideliter
custodiri, non deberet tam facilis in me turbatio oriri.

