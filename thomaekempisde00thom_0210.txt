194 DE IMITATIONE

prodesset, nisi se ex hac cogitatione coram me hu-
miliaret etin maiorem nominis mei laudem exsurge·
ret'.t Multo acceptius Deo facit, qui de peccatorum
suorum magnitudine et virtutum suarum parvitate
cogitat et quam longe a perfectione Sanctorum di-
stat, quam is ‚ qui de eorum majoritate vel parvitate
disputat. Melius est, Sanctos devotis precibus et
lacrymis exorare et eorum gloriosa suffragia humili
mente implorare, quam eorum secreta vana inquisi-
tione perscrutari.

8. 1111 bene et optime contentantur, si homines
scirent contentari et vaniloquia sua compescere.
Non gloriantur de propriis meritis, quippe qui sibi
nihil bonitatis adscribunt, sed totum mihi, quoniam
ipsis cuncta ex infinita caritate mea donavi. Tanto
amore divinitatis et gaudio supereffluenti replentur,
ut nihil eis desit gloriae nihilque possit deesse feli-
citatis. Omnes Sancti, quanto altiores in gloria,
tanto humiliores in se ipsis et mihi viciniores et di-
lectiores exsistunt. Ideoque habes scriptum, quia
mittebant coronas suas ante Deum , et
ceciderunt in facies suas coram agno, et
adoraverunt viventem in saecula sa e-
culorunh '

9. Multi quaerunt, quis maj0r sit in regno Dei,
qui ignorant, an cum minimis erunt digni computari.
Magnum est, vel minimum esse in coelo , ubi omnes
magni sunt, quia omnes filii Dei vocabuntur et erunt,

8. Apoc. 4, 10 et 5, 14.

