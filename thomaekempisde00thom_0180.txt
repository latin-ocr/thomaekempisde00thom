164 DE 1MITAT10NE

3. Ο si vidisses Sanctorum in coelo coronas per-
petuas, quanta quoque nunc exsultant gloria, qui huic
mundo olim contemtibiles et quasi vita ipsa indigni
putabantur: profecto te statim humiliares usque ad
terram, et affectares potius omnibus subesse, quam
uni praeesse3 nec hujus vitae laetos dies concupisce-
res, sed magis pro Deo tribulari gauderes, et pro
nihilo inter homines computari maximum lucrum
duceres.

4. Ο si tibi haec saperent et profunde ad cor γ
transirent, quomodo auderes vel semel conqueri?
Nonne pro vita aeterna cuncta laboriosa sunt tole-
randa‘} Non est parvum quid, perdere aut lucrari
regnum Dei. Leva igitur faciem tuam in coelum.
Ecce, ego et omnes Sancti mei mecum, qui in hoc
saeculo magnum habuere certamen, modo gaudent,
modo consolantur, modo securi sunt, modo requie-
scunt, et sine fine mecum in regno patris mei per-
manebunt.

CA PUT XLVIII.

De die aeternitatis et hujus vitae angustiis.

1. Ο supernae civitatis mansio beatissima! O
dies aeternitatis clarissima, quam nox non obscurat,

