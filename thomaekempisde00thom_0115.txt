CHRISTI Lm. 111. CAP. 9.10. 99

qui estin excelso. O quam magna multitudo
dulcedinis. tuae, Domine, quam abscon-
disti timentibus te! Sed quid es amantibus2
quid toto corde tibi servientibus'.l Vere ineffabilis
dulcedo contemplationis tuae, quam largiris aman·
tibus te. In hoc maxime ostendisti mihi dulcedinem
caritatis tuae, quia cum non essem, fecisti me, et cum
errarem longe a te, reduxisti me, ut servirem tibi ‚ et
praecepisti, ut diligam te.

2. Ο fons amoris perpetui, quid dicam de te‘}
Quomodo potero tui oblivisci, qui mei dignatus es
recordari, etiam postquam contabui et perii'.l Fe-
cisti ultra omnem sp em misericordiam cum servo
tuo, et ultra omne meritum gratiam et amicitiam ex-
hibuisti. Quid retribuam tibi pro gratia ista? non
enim omnibus datum est, ut omnibus abdicatis saecu-
lo renuncient et monasticam vitam assumant. Num-
quid magnum est, ut tibi serviam, cui omnis creatura
servire tenetur} Non magnum mihi videri debet,
servire tibi, sed hoc potius magnum mihi et miran-
dum apparet, quod tam pauperem et indignum digna-
ris in servum recipere et dilectis servis tuis adunare.

3. Ecce omnia tua sunt, quae habeo , et unde tibi
servio. Verumtamen vice versa, tu magis mihi ser-
vis, quam ego tibi. Ecce coelum et terr-a, quae in
ministerium hominis creasti, praesto sunt, et faciunt
quotidie quaecunque mandasti. Et hoc parum est3
quin etiam Angelos in ministerium hominis ordinasti.

1. Psalm. 30, 24 (31, 20).
G 2

