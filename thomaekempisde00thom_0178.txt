162 DE [MITATIONE

tium non rectum videatur. Ad me ergo currendum
est in omni judicio , nec proprio innitendum arbitrio.
Justus enim non conturbabitur, quidquid
a D eo ei acciderit. Etiamsi injuste aliquid con—
tra eum prolatum fuerit, non multum curabit. Sed
nec vane exsultabit, si per alios rationabiliter excu-
setur. Pensat namque, quia ego sum s crutan s
c o rda et r e nes , qui non judico secundum faciem
et humanam apparentiam. Nam saepe in oculis
meis reperitur culpabile, quod hominum judicio cre--
ditur laudabile.

5. Domine Deus, judex juste, fortis et patiens,
qui hominum nosti fragilitatem et pravitatem, esto
robur meum et tota fiducia mea: non enim mihi suf-
ficit conscientia mea. Tu nosti, quod ego non novi3
et ideo in omni reprehensione humiliare me debui et
mansuete sustinere. Ignosce quoque mihi propitius,
quoties sic non egi, et dona iterum gratiam amplioris
sufferentiae. Melior est enim mihi tua copiosa mi-
sericordia ad consecutionem indulgentiae, quam mea
opinata justitia pro defensione latentis conscientiae.
Etsi nihil mihi conscius sum, tamen in hoc
justificare me non possum: quia remota mi-
sericordia tua non justificabitur in consp e-
ctu tuo omnis ‘vivens

4. Prov. 12, 21. Psalm. 7, 10. -—— 5. 1 Cor. 4, 4. Psalm.
142 (143), 2.

