CHRISTI Lm. 111. CAP. 54. ’183

exterius apparere et multa per sensus experiri ; de·
siderat agnosci et agere unde laus et admiratio pro-
cedit: sed gratia non curat nova nec curiosa perci-
, pere, quia totum hoc de vetustate corruptionis est
ortum, cum nihil novum et durabile sit super terram.
Docet itaque sensus restringere, vanam complacen-
tiam et ostentationem devitare, laudanda et digne
miranda humiliter abscondere, et de omni re et in
omni scientia utilitatis fructum atque Dei laudem et
honorem quaerere. Non vult se nec sua praedicari,
sed Deum in donis suis optat benedici, qui cuncta ex
mera caritate largitur.

17. Haec gratia supernaturale lumen et quod-
dam Dei speciale donum est, et proprie electorum
signaculum et pignus salutis aeternae: quae homi-
nem de terrenis ad coelestia amanda sustollit, et de
carnali spiritualem efficit. Quanto igitur natura
amplius premitur et vincitur, tauto major gratia in-
funditur, et quotidie novis visitationibus interior
homo secundum imaginem Dei reformatur.

