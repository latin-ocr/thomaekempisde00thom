CHRISTI Lm. 111. CAP. 4. 87

nil reputatione appareat dignum. Nihil altum, nihil
vere laudabile et desiderabile, nisi quod aeternum
est. Placeat tibi super omnia aeterna Veritas, dis-
pliceat tibi semper tua maxima vilitas. Nil sic ti-
meas, sic vituperes et fugias, sicut vitia et peccata
tua, quae magis displicere debent, quam quaelibet
rerum damna. Quidam non sincere coram me am·
bulant, sed quadam curiositate et arrogantia ducti
volunt secreta mea scire et alta Dei intelligere, se
et suam salutem negligentes. Hi saepe in magnas
tentationes et peccata propter suam superbiam et cu-
riositatem, me eis adversante, labuntur.

5. Time judiciaDei, expavesce iram Omni potentis.
Noli autem discutere opera Altissimi‚ sed tuas iniqui-
tates perscrutare, in quantis deliquisti et quam multa
bona neglexisti. Quidam solum portant suam devo-
tionem in libris, quidam in imaginibus, quidam autem
in signis exterioribus et figuris. Quidam hab ent me
in ore, sed modicum est in corde. Sunt alii, qui in-
tellectu illuminati et affectu purgati ad aeterna sem-
per anhelant, de terrenis graviter audiunt, necessita-
tibus naturae dolenter inserviunt3 et hi sentiunt, quid
spiritus veritatis loquitur in eis: quia docet eos ter-
rena despicere et amare coelestia, mundum negligere
et coelum tota die ac nocte desiderare.

