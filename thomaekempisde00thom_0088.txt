72 DE IMITATIONE

CAPUT XI.

De paucitate amatorum crucis Jesu.

1. Habet Jesus nunc multos amatores regni. sui
coelestis, sed paucos bajulatores suae crucis. Mul-
tos habet desideratores consolationis, sed paucos
tribulationis; plures invenit socios mensae, sed pau-
cos abstinendae. Omnes cupiunt cum eo gaudere, ’
pauci volunt pro eo aliquid sustinere. Multi J esum
sequuntur usque ad fractionem panis, sed pauci us-
que ad bibendum calicem passionis. Multi miracula
ejus venerantur, pauci ignominiam crucis sequuntur.
Multi Jesum diligunt, quamdiu adversa non contin-
gunt. Multi illum laudant et benedicunt, quamdiu
consolationes aliquas ab ipso percipiunt. Si autem
Jesus se absconderit et modicum eos reliquerit, aut
in querimoniam vel in dejectionem nimiam cadunt.

2. Qui autem J esum propterJ esum et non propter
suam propriam aliquam consolationem diligunt,
ipsum in omni tribulatione et angustia cordis, sicut
in summa consolatione, benedicunt. Et si nunquam
eis consolationem dare vellet, ipsum tamen semper
laudarent et semper gratias agere vellent.

3. Ο quantum potest amor J esu purus ‚ nullo pro-
prio commodo vel amore permixtus! Nonne omnes
mercenarii sunt dicendi, qui consolationes semper
quaerunt? Nonne amatores sui magis, quam Christi

