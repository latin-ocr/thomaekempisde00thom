CHRISTI Lm. ΙΙΙ. ΟΑΡ. 32. 33. 141

CAPUT XXXHI.

De instabilitate cordis et de intent-ione finali
ad Deum habenda.

1. Fili, noli credere affectui tuo; qui nunc est,
cito mutabitur in aliud. Quamdiu vixeris, mutabili-
tati subJectus eS, etiam nolens: ut modo laetus, modo
tristis, modo pacatus, modo turbatus, nunc devotus,
nunc indevotus, nunc studiosus, nunc acediosus, nunc
gravis, nunc levis inveniaris. Sed stat super haec
mutabilia sapiens et bene doctus in spiritu, non at-
tendens, quid in se sentiat vel qua parte flet ventus
instabilitatis , sed ut tota intentio mentis ejus ad de-
bitum et optimum proficiat finem. Nam sic poterit
unus et idem inconcussusque permanere, simplici in-
tentionis oculo per tot varios eventus ad me imprae-
termisse directo.

2. Quanto autem purior fuerit intentionis oculus,
tanto constantius inter diversas itur procellas. Sed
in multis caligat oculus purae intentionis: respicitur
enim cito in aliquod delectabile, quod occurrit.
Nam et raro totus liber quis invenitur a naevo pro-
priae exquisitionis. Sic Judaei olim venerant in
Bethaniam ad Martham et Mariam non pro pter
Jesum tantum, sed et ut Lazarum vide-

2 Joann. 12, 9

