LIBER PRIMUS.

ADMONITIONES AD SPIRITUALEM
VITAM UTILES.

CAPUT Ι.

De imitatione Christi et contemtu omnium
vanitatum mundi.

1. Qui sequitur me, non ambulat in te-
nebris, dicit Dominus. Haec sunt verba Christi,
quibus admonemur, quatenus vitam ejus et mores
imitemur, si velimus veraciter illuminari et ab omni
caecitate cordis liberari. Summum igitur studium
nostrum sit in vita Jesu Christi meditari.

2. Doctrina Christi omnes doctrinas Sanctorum
praecellit, et qui spiritum haberet, ab s c ο n d i tum
ibi m anna inveniret. Sed contingit, quod multi ex

1. Joaun. 8, 12. 2. Apoc. 2, 17.
Α 2

