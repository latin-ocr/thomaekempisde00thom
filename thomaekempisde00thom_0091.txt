CHRISTI LIB. ΙΙ. CAP. 12. 75

3. Ecce in cruce totum constat, et in moriendo
totum jacet3 et non est alia via ad vitam et ad veram
internam pacem,nisivia sanctae crucis et quotidianae
mortificationis. Ambula ubi vis, quaere quodcunque
volueris: et non invenies altiorem viam supra nec
securiorem viam infra, nisi viam sanctae crucis. Dis-
pone et ordina omnia secundum tuum velle etvidere:
et non invenies, nisi semper aliquid pati debere aut
sponte aut invite, et ita crucem semper invenies. Aut
enim in corpore dolorem senties, aut in anima spiri-
tus tribulationem sustinebis.

4. Interdum a Deo relinqueris, interdum a proxi-
mo exercitabaris, et quod amplius est, saepe tibimet
ipsi gravis eris; nec tamen aliquo remedio velsolatio
liberari seu alleviari poteris, sed donec Deus volue-
rit, oportet ut sustineas. Vult enim Deus , ut tribu-
lationem sine consolatione pati discas, et ut illi tota-
liter te subjicias et humilior ex tribulatione fias.
Nemo ita cordialiter sentit passionem Christi, sic-
ut is, cui contigerit similia pati. Crux ergo semper
parata est et ubique te exspectat. Non potes effu-
gere, ubicunque cucurreris, quia, ubicunque veneris,
te ipsum tecum portas et semper te ipsum invenies.
Converte te supra, converte te infra3 conv erte te 'ex-
tra, converte te intra: et in his omnibus invenies cru-
cem, et necesse est te ubique tenere patientiam, si
internam vis habere pacem et perpetuam promereri
coronam.

5. Si libenter crucem portas, portabit te et ducet
ad desideratum finem, ubi scilicet finis patiendi erit,

