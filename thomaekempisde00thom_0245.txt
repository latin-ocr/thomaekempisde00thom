CHRISTI LIB. lv. CAP. 11. 229

deliciae paradisi, et epulantur nobiscum Angeli san-
cti, sed suavitate feliciori.

6. Ο quam magnum et honorabile est officium sa-
cerdotum, quibus datum est Dominum majestatis
verbis sacris consecrare, labiis benedicere ‚ manibus
tenere, ore proprio sumere et ceteris ministrare!
Ο quam mundae debent esse manus illae, quam pu-
rum os, quam sanctum corpus, quam immaculatum
cor erit sacerdotis , ad quem toties ingreditur auctor
puritatis! Ex ore sacerdotis nihil nisi sanctum, nihil
nisi honestum et utile procedere debet verbum, qui
tam saepe Christi accipit sacramentum.

7. Oculi ejus simplices et pudici ,’ qui Christi cor-
pus solent intueri. Manus purae et in coelum eleva-
tae, quae creatorem coeli et terrae solent contrectare.
Sacerdotibus specialiter in lege dicitur: S an cti
estote, quoniam ego sanctus sum Dominus
D e u s v e s t e r. ’

8“. Adjuvet nos gratia tua, omnipotens Deus, ut
qui officium sacerdotale suscepimus, digne ac devote
tibi in omni puritate et conscientia bona famulari va-
leamus. Et si non possumus in tanta innocentia vitae
conversari, ut debemus: concede nobis tamen digne
flere mala, quae gessimus, et in spiritu humilitatis ac
bonae voluntatis proposito tibi ferventius de cetero
deservire.

τ. nevit. 19, 2 ,

—-090—-——

