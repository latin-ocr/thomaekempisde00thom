6 DE IMITATIONE

3. Quanto plus et melius scis, tanto gravius inde
judicaberis, nisi sanctius vixeris. Noli ergo extolli
de ulla arte vel scientia, sed potius time de data tibi
notitia. Si tibi videtur, quod multa scis et satis
bene intelligis: scito tamen, quia sunt multo plura,
quae nescis. Noli altum sapere, sed ignorantiam
tuam magis fatere. Quid te vis alicui praeferre, cum
plures doctiores te inveniantur et magis in lege
periti‘} Si vis utiliter aliquid scire et discere, ama
nesciri et pro nihilo reputari. 2

4. Haec est altissima et utilissima lectio, sui
ipsius vera cognitio et despectio De se ipso nihil
tenere et de aljis semper bene et alte sentire , magna
sapientia est et perfectio. Si videres alium aperte
peccare vel aliqua gravia perpetrare, non deberes te
tamen meliorem aestimare, quia nescis, quamdiu
possis in bono stare. Omnes fragiles sumus3 sed tu
neminem fragiliorem te ipso tenebis.

——aezeooe-

CAPUT 111.

De doctrina veritatzs.

1. Felix, quem veritas per se docet, non per

figuras et voces transeuntes, sed sicuti se habet.
Nostra opinio et noster sensus saepe nos fallit et mo·
dicum videt. Quid prodest magna cavillatio de oc-

