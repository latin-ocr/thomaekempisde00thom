324 DE IMITATIONE

sacram differre communionem& Expurga te cum-
primis, exspue velociter venenum, festina accipere„
remedium, et senties melius , quam si diu distuleris.
Si hodie propter istud dimittis, cras forsitan aliud
majus eveniet: et sic diu posses a communione im-
pediri et magis ineptus fieri. Quanto citius vales, a
praesenti gravitate et inertia te excutias: quia nihil
importat diu anxiari, diu cum turbatione transire et
⁴ ob quotidiana obstacula se a divinis sequestrare.
Immo plurimum nocet, diu communionem protelare5
nam et gravem torporem consuevit inducere. Proh
dolor! quidam tepidi et dissoluti moras confitendi
libenter accipiunt et communionem sacram idcirco
differri cupiunt, ne ad majorem sui custodiam se
dare teneantur.

5. Heu, quam modicam caritatem et debilem de-
votionem habent, qui sacram communionem tam fa-
ciliter postponunt! Quam felix ille et Deo acceptus
habetur, qui sic vivit etin tali puritate conscientiam
suam custodit, ut etiam omni die communicare para-
tus et bene affectatus esset, si ei liceret et sine nota
agere posset. Si quis interdum abstinet humilitatis
gratia aut legitima impediente caussa, laudandus est
de reverentia. Si autem torpor obrepserit, se ipsum
excitare debet et facere quod in se est3 Dominus ad-
erit desiderio suo pro bona voluntate, quam speciali-
ter respicit.

6. Cum vero legitime praepeditus est, habebit
semper bonam voluntatem et piam intentionem com-
municandi, et sic non carebit fructu sacramenti.

