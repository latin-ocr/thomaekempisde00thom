208 DE IMITATIONE

nulla consolatio valet. Sine te esse nequeo, et sine
visitatione tua vivere non valeo. Ideoque oportet
me frequenter ad te accedere et in remedium salutis
meae recipere, ne forte deficiam in via, si fuero coe-
lesti fraudatus alimonia. Sic enim tu, misericordis-
sime JeSU, praedicans populis et varios curans lan-
guores, aliquando dixisti: N olo e o s jejun ο s di-
mittere in domum suam, ne deficiant in via.
Age igitur hoc mecum modo, qui te pro fidelium con-
solatione in sacramento reliquisti. Tu es enim sua-
vis refectio animae, et qui te digne manducaverit,
particeps et haeres erit aeternae gloriae. Necessa-
rium quidem mihi est, qui tam saepe labor et pecco,
tam cito torpesco et defici0,utper frequentes oratio-
nes et confessiones et sacram corporis tui perceptio-
nem me renovem, mundem et accendam, ne forte
diutius abstinendo a sancto proposito defluam.

3. Proni enim sunt sensus hominis ad
malum ab adolescentia sua, et nisi succurrat
divina medicina, labitur homo mox ad pejora. Re-
trahit ergo sancta commun-io a malo, et confortat in
bono. Si enim modo tam saepe negligens sum et te·
pidus‚‘quando communico aut celebro, quid fieret, si
medelam non sumerem et tam grande juvamen non
quaererem& Et licet omni die non sim aptus nec ad
celebrandum bene dispositus, dabo tamen operam
congruis temporibus divina percipere mysteria, ac
tantae gratiae participem me praebere. Nam haec

2. Matth. 15, 32. — 3. Genes. 8, ‘21

