CHRISTI [ΑΒ. Ι. CAP. 23. 43

Stude nunc taliter vivere, ut in hora mortis valeas
potius gaudere, quam timere. Disce nunc mori
mundo , ut tunc incipias vivere cum Christo. Disce
nunc omnia contemnere, ut tunc possis libere ad
Christum pergere. Castiga nunc corpus tuum per
poenitentiam, ut tunc certam valeas habere confiden-
tiam.

7. Ah stulte, quid cogitas te diu victurum, cum
nullum diem habeas securum‘} Quam multi decepti
sunt et insperate de corpore extracti& Quoties
audisti a dicentibus, quia ille gladio cecidit, ille sub-
mersus est, ille ab alto ruens cervicem fregit, ille
manducando obriguit, ille ludendo finem fecitZ Alius
igne, alius ferro, alius peste, alius latrocinio interiit3
et sic omnium finis mors est, et vita hominum tan-
quam umbra subito pertransit.

8. Quis memorabitur tui post mortem‘} et quis
orabit pro te'} Age, age nunc, carissime, quidquid
agere potes, quia nescis quando morieris, nescis
etiam quid tibi post mortem sequetur. Dum tempus
habes, congrega tibi divitias immortales. Praeter
salutem tuam, nihil cogites; solum quae Dei sunt,
cures. Fac nunc tibi amicos, venerando Dei
Sanctos et eorum actus imitando, ut cum defe-
ceris inhacvita, illi te recipiant in aeterna
tabernacula.

9. Serva te tanquam peregrinum et hospitem
super terram, ad quem nihil spectat de mundi ne-

8. Luc. 16, 9.

