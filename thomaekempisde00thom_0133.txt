CHRISTI LIB. 111. CAP. 20. 117

4. Et quomodo potest amari vita, tantas habens
amaritudines, tot subjecta calamitatibus et miseriis'}
Quomodo etiam dicitur vita, tot generans mortes et
pestes‘} Et tamen amatur et delectari in ea a multis
quaeritur. Reprehenditur frequenter mundus, quod
fallax sit et vanus, nec tamen facile relinquitur, quia
concupiscentiae carnis nimis dominantur. Sed alia
trahunt ad amandum, alia ad contemnendum. Tra-
hunt ad amorem mundi d esiderium carnis, d e-
siderium o culorum et sup erbia vitae3 sed
poenae ac miseriae juste sequentes ea odium mundi
pariunt et taedium.

5. Sed vincit, proh dolor! delectatio prava men-
tem mundo deditam, et esse sub sentibus de·
licia s r e p ut at , quia Dei suavitatem et internam
virtutis amoenitatem nec vidit, nec gustavit. Qui
autem mundum perfecte contemnunt et Deo vivere
sub sancta disciplina student, isti divinam dulcedinem
veris abrenunciatoribus promissam non ignorant, et
-quam graviter mundus errat et varie fallitur, clarius
vident.

4. 1.Joann. 216. — 5. Joh. 30, 7.

