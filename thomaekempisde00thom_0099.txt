CHRISTI [ΑΒ. 111. CAP. 2. 3. 83

ad qualemcunque animae meae consolationem et
ad totius vitae meae emendationem, tibi autem ad
laudem et gloriam et perpetuum honorem.

CAPUT ΙΙΙ.

Quod verba Dei cum humilitate sunt audienda,
et quod multi ea non ponderant.

1. Audi, fili, verba mea, verba suavissima,
omnem philosophorum et sapientium huJ‘us mundi
scientiam excedentia. Verba mea spiritus et
vita sunt, nec humano sensu pensanda. Non sunt
ad vanam complacentiam trahenda, sed in silentio
audienda et cum omni humilitate atque magno affe-
ctu suscipienda.

2. Et dixi: Beatus, quem tu erudieris,
Domine, et de lege tua docueris eum, ut
mitiges ei a diebus malis, et non desoletur
in terra. ’

3. Ego, inquitDominus, docui Prophetas ab initio,
et usque nunc non cesso omnibus loqui3 sed multi ad
vocem meam surdi sunt et duri. Plures mundum li-
hentius audiunt, quam Deum3 facilius sequuntur
carnis suae appetitum, quam Dei beneplacitum.

1. Joann. 6, 63. — 2. Psalm. 93 (94), 12. 13.
F 2

