172 DE lMITATIONE

erit anima servi tui plena modulatione et devota in
laude tua. Sed si te subtraxeris, sicut saepissime
soles, non poterit currere viam mandatorum tuorum,
sed magis ad tundendum pectus genua ejus incurvan-
tur: quia non est illi sicut heri et nudius tertius,
quando splendebat lucerna tua super caput ejus, et
sub umbra alarum tuarum protegebatur a tentatio-
nibus irruentibus.

3. Pater juste et semper laudande, venit hora, ut
probetur servus tuus. Pater amande, dignum est,
ut hac hora patiatur pro te aliquid servus tuus. Pa·
ter perpetuo venerande, venit hora, quam ab aeterno
praesciebas affuturam, ut ad modicum tempus suc-
cumbat foris servus tuus , vivat vero semper apud te
intus3 paululum vilipendatur, humilietur et deficiat
coram hominibus, passionibus conteratur et languo-
ribus, ut iterum tecum in aurora novae lucis resurgat
et in coelestibus clareficetur. Pater sancte, tu sic
ordinasti et sic voluistix et hoc factum est, quo'd ipse
praecepisti.

4. Haec est enim gratia ad amicum tuum, pati et
tribulari in mundo pro amore tuo, quotiescunque et
a quocunque id permiseris fieri. Sine consilio et
providentia tua et sine caussa nihil fit in terra. B 0-
num mihi, D omin e, quo d humiliasti me ‚
ut discam justificationes tuas ‚ et omnes
elationes cordis atque praesumtiones abjiciam. Uti-
le mihi, quod confusio cooperuit faciem meam, ut te

4. Psalm. 118 (119), τι.

