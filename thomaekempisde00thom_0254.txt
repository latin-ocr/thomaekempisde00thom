238 DE IMITATIONE

CAPUT XVI·

Quod necessitates nostras Christo aperire et ejus
gratiam postulare debemus.

Vox Drscwnm.

1. Ο dulcissime atque amantissime Domine, quem
nunc devote desidero suscipere, tu scis infirmitatem
meam et necessitatem, quam patior; in quantis malis
et vitiis jace03 quam saepe sum gravatus, tentatus,
turbatus et inquinatus. Pro remedio ad te'venio,pro
consolatione et sublevamine te deprecor. Ad omnia
scientem loquor, cui manifesta sunt omnia interiora
mea, et qui solus potes me perfecte consolari et ad-
juvare. Tu scis, quibus bonis indigeo prae omnibus,
et quam pauper sum in virtutibus.

2. Ecce, sto ante te pauper et nudus , gratiam po-
stulans et misericordiam implorans. Refice esurien-
tem mendicum tuum, accende frigiditatem meam i gne
amoris tui, illumina caecitatem meam claritate prae·
sentiae tuae. Verte mihi omnia terrena in amaritu-
dinem, omnia gravia et contraria in patientiam, omnia
infima et creata in contemtum et oblivionem. Erige
cor meum ad te in coelum, et ne dimittas me va-
gari super terram. Tu solus mihi ex hoc jam dul-
cescas usque iu saeculum, quia tu solus cibus et

