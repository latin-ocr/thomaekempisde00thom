10 DE IMITATIONE

tuas adinventiones sequi. Bona vita facit hominem
sapientem secundum Deum et expertum in multis.
Quanto quis in se humilior fuerit et Deo subjectior,
tanto in omnibus erit sapientior et pacatior.

——QOQG--ss

CAPUT V.

De lectione sanctarum scripturarum.

¹1. Veritas est in scripturis sanctis quaerenda,

non eloquentia. Omnis scriptura sacra eo spiritu
debet legi, quo facta est. Quaerere potius debemus
utilitatem in scripturis ‚ quam subtilitatem sermonis.
lta libenter devotos et simplices libros legere debe-
mus, sicut altos et profundos. Non te offendat
auctoritas scribentis, utrum parvae vel magnae lit-
teraturae fuerit, sed amor purae veritatis te trahat
ad legendum. Non quaeras quis hoc dixerit, sed
quid dicatur attende.

2. Homines transeunt, sed veritas Domini manet
in aeternum. Sine personarum acceptione variis
modis loquitur nobis Deus. Curiositas nostra saepe
nos impedit in lectione scripturarum, cum volumus
intelligere et discutere, ubi simpliciter esset trans-
eundum. Si vis profectum haurire, lege humiliter,
simpliciter et fideliter, nec unquam velis habere
nomen scientiae. Interroga libenter et audi tacens

