LIBER TERTIUS.

DE INTERNA CONSOLATIONE.

CAPUT Ι.

De interna Christi locatione ad animam
fidelem.

1. Audiam, quid loquatur in me Domi-
nus D eus. Beata anima, quae Dominum in se lo-
quentem audit et de ore ejus consolationis verbum
accipit. Beatae aureS, quae venas divini susurri
suscipiunt et de mundi hujus susurrationibus nihil
advertunt. Beatae plane aures, quae non vocem
foris sonantem, sed intus auscultant veritatem do-
centem. Beati oculi , qui exterioribus clausi,
interioribus autem sunt intenti. Beati, qui in·
terna penetrant et ad capienda arcana eoelestia
magis ac magis per quotidiana exercitia se student

1. Psalm. 84 (85), 8.

