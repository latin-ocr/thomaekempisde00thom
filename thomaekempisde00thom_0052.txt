36 ’ DE ΙΜΙΤΑΤΙΟΝΕ

abjicere potest omne impedimentum distractionis et
ad unionem se recolligere sanctae compunctionis.
Felix, qui a se abdicat, quidquid conscientiam suam
maculare potest vel gravare. Certa viriliter: con-
suetudo consuetudine vincitur. Si tu scis homines
dimittere, ipsi bene te dimittent tua facta facere.

3. Non attrahas tibi res aliorum nec te implices
caussis majorum. Habeas semper oculum super te
primum, et admoneas te ipsum specialiter prae omni-
bus tibi delectis. Si non habes favorem hominum,

noli ex hoc tristari3 sed hoc sit tibi grave, quia non α

habes te satis bene et circumspecte, sicut deceret
Dei servum et devotum religiosum conversari. Uti-
lius est saepe et securius, quod homo non habeat
multas consolationes in hac vita, secundum carnem
praecipue. Tamen quod divinas non habemus aut
rarius sentimus, nos in culpa sumus , quia compun-
ctionem cordis non quaerimus, nec vanas et exter-
nas omnino abjicimus.

4. Cognosce te indignum divina consolatione,
sed magis dignum multa tribulatione. Quando homo
est perfecte compunctus, tunc gravis et amarus est ei
totus mundus. Bonus homo sufficientem invenit ma-
teriam dolendi et flendi. Sive enim se considerat,
sive de proximo pensat, scit quia nemo sine tribula-
tione hic vivit. Et quanto strictius sese considerat,
tanto amplius dolet. Materiae justi doloris et in-
ternae compunctionis sunt peccata et vita nostra,
quibus ita involuti Jacemus‚ ut raro coelestia con-
templari valeamus.

