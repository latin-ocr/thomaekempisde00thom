46 DE IMITATIONE

modo se subjicit humiliter judiciis hominum. Tunc
magnam fiduciam habebit pauper et humilis, et pa-
vebit undique superbus.

5. Tunc videbitur sapiens in hoc mundo fuisse,
qui pro Christo didicit stultus et despectus esse.
Tunc placebit omnis tribulatio patienter perpessa,
et omnis iniquitas oppilabit os suum. Tunc
gaudebit omnis dev otus et mo erebit omnis irreligio-
sus. Tunc plus exultabit caro afflicta, quam siin
deliciis fuisset semper nutrita. Tunc splendebit ha-

bitus vilis et obtenebrescet vestis subtilis. Tunc ยน

plus laudabitur pauperculum domicilium, quam de-
auratum palatium. Tunc juvabit plus constans pa-
tientia, quam omnis mundi potentia. Tunc amplius
exaltabitur simplex obedientia, quam omnis saecu-
laris astutia.

6. Tunc plus laetificabit pura et bona conscien-
tia, quam docta philosophia. Tunc plus ponderabit
contemtus divitiarum, quam totus thesaurus terri-
genarum. Tunc magis consolaberis super devota
oratione, quam super delicata comestione. Tunc
potius gaudebis de servato silentio, quam de longa
fabulatione. Tunc plus valebunt sancta op era, quam
multa pulchra verba. Tunc plus placebit stricta vita
et ardua poenitentia, quam omnis delectatio terrena.
Disce te nuncin modico pati, ut tunc a gravioribus
valeas liberari. Hic primo proba, quid possis po-
stea. Si nunc tam parum vales sustinere, quomodo

5. Psalm. 106 (107), 42.

