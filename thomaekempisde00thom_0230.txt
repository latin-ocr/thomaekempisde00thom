214 DE IMITATIONE

et te ipsum irreprehensibilem exhibeas. Non alle-
viasti onus tuum, sed arctiori jam alligatus es vinculo
disciplinae et ad majorem teneris perfectionem san·
ctitatis. Sacerdos omnibus virtutibus debet esse or-
natus et aliis bonae vitae exemplum praebere. Ejus
conversatio non cum popularibus et communibus ho-
minum viis ‚ sed cum Angelis in coelo aut cum perfe-
ctis viris in terra.

3. Sacerdos sacris vestibus indutus Christi vices
gerit, ut Deum pro se et pro omni populo suppliciter*
et humiliter roget. Habet ante se et retro dominicae
crucis signum ad memorandum jugiter Christi pas-
sionem. Ante se crucem in casula portat, ut Christi
vestigia diligenter inspiciat et sequi ferventer stu-
deat. Post se cruce signatus est, ut adversa quaeli-
bet ab aliis illata clementer pro Deo toleret. Ante
se crucem gerit, ut propria peccata lugeat3 post se,
ut aliorum etiam commissa per compassionem de-
fleat et se medium inter Deum et peccatorem consti-
tutum esse sciat, nec ab oratione et oblatione sancta
torpescat, donec gratiam et miseri cordiam impetrare
mereatur. Quando sacerdos celebrat, Deum hono-
rat, Angelos laetificat, ecclesiam aedificat, vivos ad-
juvat, defunctis requiem praestat et sese omnium
bonorum participem efficit.

ν----οο<>υ--κ---

