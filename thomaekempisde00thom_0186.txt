170 DE [MITATIONE

stati sub domino constitutus: ideo durum tibi vide-
tur, ad nutum alterius ambulare et omne proprium
sentire omittere.

6. Sed pensa, fili, horum fructum laborum, cele-
rem finem atque praemium nimis magnum: et non
habebis inde gravamen, sed fortissimum patientiae
tuae solamen. Nam et pro modica hac voluntate,
quam nunc sponte deseris, habebis semper volunta-
tem tuam in coelis. lbi quippe invenies omne, quod
volueris, omne, quod desiderare poteris. lbi aderit
tibi totius facultas boni sine-timore amittendi. lbi
voluntas tua, una semper mecum, nil cupiet extra-
neum vel privatum. Ibi nullus resistet tibi, nemo de
te conqueretur, nemo impediet, nihil obviabit3 sed
cuncta desiderata simul erunt praesentia, totumque
affectum tuum reficient et adimplebunt usque ad
summum. Ibi reddam gloriam pro contumelia per-
pessa, pallium laudis pro moerore ; pro loco novissi-
mo sedem regni in saecula. Ibi apparebit fructus
obedientiae, gaudebit labor poenitentiae et humilis
subJectio coronabitur gloriose.

7. Nunc ergo. inclina te humiliter sub omnium
manibus; nec sit tibi curae, quis hoc dixerit vel
jusserit. Sed hoc magnopere curato, ut sive prae·
latus seu junior aut aequalis aliquid a te exposce·
rit vel innuerit, pro bono totum accipias et sincera
voluntate studeas adimplere. Quaeret alius hoc,
alius illud3 glorietur ille in illo et iste in isto,
laudeturque millies mille: tu autem nec in isto
nee in illo, sed in tui ipsius gaude contemtu et in

