38 DE IMITATIONE

stia, quamvis rex sit vel papa. Quis est, qui melius
habet? Utique qui pro Deo aliquid pati valet.

2. Dicunt multi imbecilles et infirmi: Ecce, quam
bonam vitam ille homo habet! quam dives, quam
magnus, quam potens et excelsus! Sed attende ad
coelestia bona, et videbis quod omnia ista tempora-
lia nulla sunt, sed valde incerta et magis gravantia,
quia nunquam sine sollicitudine et timore possiden-
tur. Non est hominis felicitas, habere temporalia
ad abundantiam, scd sufficit ei mediocritas. Vere
miseria est vivere super terram. Quanto homo
voluerit esse spiritualior, tanto praesens vita fit ei
amarior, quia sentit melius et videt clarius humanae
corruptionis defectus. Nam comedere, bibere, vigi-
lare, dormire, quiescere, laborare et caeteris neces·
sitatibus naturae subjacere, vere magna miseria est
et afflictio homini devoto ‚ qui libenter esset absolu-
tus et liber ab omni peccato.

3. Valde enim gravatur interior homo necessita-
tibus corporalibus in hoc mundo. Unde Propheta
devote rogat, quatenus liber ab istis esse valeat,
dicens: De necessitatibus meis erue me,
D omine. Sed vae non cognoscentibus suam mise-
riam3 et amplius vae illis , qui diligunt hanc miseram
et corruptibilem vitam. Nam in tantum quidam hanc
amplectuntur, licet etiam vix necessaria laborando
aut mendicando habeant, ut si possent hic semper
vivere, de regno Dei nihil curarent.

⁶-—

 

3. Psalm. 24, 18 (25, 17).

