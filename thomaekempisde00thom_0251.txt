CHRISTI LIB. lv. CAP. 13. 14. 235

riem non valentes aliter temperare nec satiare, nisi
corpus tuum cum omni jucunditate et spirituali avi-
ditate accepissent.

2. O vera ardens fides eorum, probabile existens
argumentum sacrae praesentiae tuae! Isti enim ve-
raciter cognoscuntDominum suum in fractione panis,
quorum cor tam valide ardet in eis de J esu ambulan-
te cum eis. Longe est a me saepe talis affectus et de·
votio , tam vehemens amor et ardor. Esto mihi pro-
pitius, Jesu bone, dulcis et benigne, et concede pau-
peri mendico tuo ‚ vel interdum modicum de cordiali
affectu amoris tui in sacra communione sentire, ut
fides mea magis convalescat, spes inbonitate tua pro-
ficiat, et caritas semel perfecte accensa et coeleste
manna experta nunquam deficiat.

3. Potens est autem misericordia tua etiam gra·
tiam desideratam mihi praestare et in spiritu ardoris,
cum dies beneplaciti tui venerit‚me clementissime vi-
sitare. Etenim licet tanto desiderio tam specialium
devotorum tuorum non· ardeo, tamen de gratia tua
illius magni inflammati desiderii desiderium habeo,
orans et desiderans, omnium talium fervidorum ama-
torum tuorum participem me fieri ac eorum sancto
consortio annumerari.

2. Isti enim etc. cf. Luc. 24, 30. 31 et 35-

