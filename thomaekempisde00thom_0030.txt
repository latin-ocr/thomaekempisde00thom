14 DE ῙΜΙΤΑΤΙΟΝΕ

CAPUT IX.

De obedientia et subjectione.

1. Valde magnum est in obedientia stare, sub
praelato vivere et sui juris non esse. Multo tutius
est stare in subJectione, quam in praelatura. Multi
sunt sub obedientia magis ex necessitate, quam ex
caritate3 et illi poenam habent et leviter murmurant.
Nec libertatem mentis acquirent, nisi ex toto corde
propter Deum se subjiciant. Curre hic vel ibi: non ’
invenies quietem, nisi in humili subjectione sub prae-
lati regimine. Imaginatio locorum et mutatio mul-
tos fefellit.

2. Verum est, quod unusquisque libenter agit pro
sensu suo et inclinatur ad eos magis, qui secum
sentiunt. Sed si Deus est inter nos, necesse est, ut
relinquamus etiam quandoque nostrum sentire pro-
pter bonum pacis. Quis est ita sapiens, qui omnia
plene scire potestCtErgo nolis nimis in sensu tuo con-
fidere, sed velis etiam libenter aliorum sensum audire.
Si bonum est tuum sentire, et hoc ipsum propter
Deum dimittis et alium sequeris, magis exinde pro-
ficies. Α

3. Audivi enim saepe, securius esse audire et ac-
cipere consilium, quam dare. Potest etiam con-
tingere, ut bonum sit uniuscujusque sentire3 sed
nolle aliis acquiescere, cum id ratio aut caussa postu·
lat, signum est superbiae et pertinaciae.

 

520-—

