70 DE IMITATIONE

lationes, et ad crucem portandam magis, quam ad
laetitiam. Quis enim saecularium non libenter con-
solationem et laetitiam spiritualem acciperet, sisem-
per obtinere posset& Excedunt enim spirituales con-
solationes omnes mundidelicias et carnis voluptates.
Nam omnes deliciae mundanae aut vanae sunt, aut
turpes. Spirituales vero deliciae solae jucundae et
honestae, ex virtutibus progenitae et a Deo puris
mentibus infusae. Sed istis divinis consolationibus
nemo semper pro suo affectu frui valet, quia tempus
tentationis non diu cessat.

2. Multum autem contrariatur supernae visita-
tioni falsa libertas animi et magna confidentia sui.
Deus bene facit consolationis gratiam dando, sed
homo male agit non totumDeo cum gratiarum actio-
ne retribuendo. Et ideo non possunt in nobis dona
gratiae fluere, quia ingrati sumus auctori, nec totum
refundimus fontali origini. Semper enim debetur
gratia digne gratias referenti, et auferetur ab elato,
quod dari solet humili.

3. Nolo consolationem, quae mihi aufert com-
punctionem, nec affecto contemplationem, quae ducit
in elationem. Non enim omne altum sanctum, nec
omne dulce bonum, nec omne desiderium purum,nec
omne carumDeo gratum. Libenter accepto gratiam,
unde semper humilior et timoratior inveniar, atque
ad relinquendum me paratior fiam. Doctus dono
gratiae et eruditus subtractionis verbere non sibi
audebit quidquam boni attribuere, sed potius se
pauperem et nudum confitebitur. D a D e o ,

