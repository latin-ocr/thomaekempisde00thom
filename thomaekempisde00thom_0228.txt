212 DE IMITATIONE

4. Unde si mihi non licet haurire de plenitudine
fontis nec usque ad satietatem potare, apponam ta-
men os meum ad foramen coelestis fistulae, ut saltem
modicam inde guttulam capiam ad refocillandam si-
tim meam et non penitus exarescam. Et si necdum
totus coelestis et tam ignitus, ut Cherubim et Sera-
phim esse possum: conabor tamen devotioni insiste-
re et cor meum praeparare, ut vel modicam divini in-
cendii flammam ex humili sumtione vivifici sacra-
menti conquiram. Quidquid autem mihi deest, Jesul
bone, salvator sanctissime, tu pro me supple benigne
ac gratiose, qui omnes ad te dignatus es vocare, di-
cens: Venite adme omnes, qui lab oratis
et onerati estis, et ego reficiam vos.

5. Ego quidem laboro in sudore vultus mei, dolo-
re cordis torqueor, peccatis oneror, tentationibus in-
quietor‚ multis malispassionibus implicor et premor3
et non est qui adjuvet, non est qui liberet et salvum
faciat, nisi tu, Domine Deus, salvator meus: cui
committo me et onmia mea, ut me custodias et per-
ducas in vitam aeternam. Suscipe me in laudem et
gloriam nominis tui, qui corpus tuum et sanguinem
in cibum et potum mihi parasti. Praesta, Domine
Deus salutaris meus, ut cum frequentatione 'mysterii
tui crescat meae devotionis affectus.

‘doso-p ’

