CHRISTI Lm. 11. CAl’. 3.4.5. 59

in ignem amittit rubiginem et totum candens effici-
tur: sic homo integre ad Deum se convertens a tor-
pore exuitur, et in novum hominem transmutatur.

3. Quando homo incipit tepescere, tunc parvum
metuit laborem et libenter externam accipit consola-
tionem. Sed quando perfecte incipit se vincere et
viriliter in via Dei ambulare ‚ tunc minus ea reputat,
quae sibi prius gravia esse sentiebat.

“QG-“⁶—

CAPUT V.

De propria consideratione.

1. Non possumus nobis ipsis nimis credere, quia
saepe gratia nobis deest et sensus. Modicum lumen
estin nobis, et hoc cito per negligentiam amittimus.
Saepe etiam non advertimus, quod tam caeci intus
sumus, Saepe male agimus, et pejus excusamus.
Passione interdum movemur, et zelum putamus.
Parva in aliis reprehendimus ‚ et nostra majora per-
transimus. Satis cito sentimus et ponderamus, quid
ab aliis sustinemus, sed quantum alii de nobis susti-
nent, non advertimus. Qui bene et recte sua ponde-
raret, non esset, quod de alio graviter judicaret.

2. Internus homo sui ipsius curam omnibus curis
anteponit, et qui sibi ipsi diligenter intendit, faciliter

