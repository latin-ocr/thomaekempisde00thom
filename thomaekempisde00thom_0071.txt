CHRISTI [ΑΒ. 11. CAP. 1. 2. 55

aut aestimantur, hic vere sapiens est et doctus magis
a Deo, quam ab hominibus. Qui ab intra scit ambu-
lare et modicum ab extra res ponderare, non requirit
loca nec exspectat tempora ad habenda devota exer-
citia. Homo internus cito se recolligit, quia nun-
quam se totum ad exteriora effundit. Non illi obest
labor exterior aut occupatio ad tempus necessaria,
sed sicut res eveniunt, sic se illis accommodat. Qui
intus bene dispositus est et ordinatus, non curat mi-
rabiles et perversos hominum gestus. Tantum homo
impeditur et distrahitur, quantum sibi res attrahit.

8. Si recte tibi esset etbene purgatus esses, omnia
tibi in bonum cederent et· profectum. Ideo multa
tibi displicent et saepe conturbant, quia adhuc non
es perfecte tibiipsi mortuus nec segregatus ab omni-
bus terrenis. Nil sic maculat et implicat cor homi-
nis , sicut impurus amor in creaturis. Si renuis con-
solari exterius, poteris speculari coelestia et frequen-
ter jubilare interius.

——noeo———

CAPUT ΙΙ.

De humili submissione.

1. Non magni pendas, quis pro te vel contra te
sit, sed hoc age et cura‚utDeus tecum sit in omni re,

